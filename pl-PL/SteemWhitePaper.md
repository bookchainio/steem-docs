# Steem

## Zdecentralizowana, publiczna platforma oparta o technologię blockchain, zachęcająca to publikowania materiałów.

Sierpień 2017

# Nota od tłumacza

Opisać contribution, dlaczego przetłumaczyłem jako wkład. Wytłumaczyć, dlaczego używam platforma steem, zamiast steem Proof of work, dlaczego dowód włożonej pracy rate limiting. liquidity hard fork

# Streszczenie

Steem jest bazą danych opartą na technologii blockchain. Wspiera on budowanie społeczności i kontaktów towarzystkich, zaś jego użytkownicy otrzymują nagrodę w postaci kryptowaluty. Steem łączy w sobie ideę mediów społecznościowych z wiedzą na temat kryptowalut i związanych z nimi społeczności. Ważnym czynnikiem inspirującym do czynnego udzielania się w społeczności, walucie, bądź gospodarce wolnorynkowej jest uczciwy system finansowy, w którym zysk dokładnie opowiada wkładowi danej osoby. Steem jest pierwszą kryptowalutą, która próbuje w sposób trafny i transparentny nagradzać wszystkich ludzi, którzy wnoszą *subiektywny wkład* do swoich społeczności.

# Spis treści

<!-- toc -->

# Wprowadzenie

Udziałówcy spółek działających w opaciu o media społecznościwe, takich jak Reddit, Facebook czy Twitter, zarobili łącznie wiele milionów dolarów, dzięki materiałom wygenerowanym przez swoich użytkowników. **W 2014 roku Reddit postawił hipotezę, że ich platforma mogłaby zostać udoskonalona, gdyby każdy, kto wniósł coś do reddit.com poprzez publikowanie treści, komentowanie lub głosowanie, zostałby nagrodzony odpowiednią ilością udziałów w Reddit, Inc. [^1]**. Steem stara się wspierać media społecznościowe oraz internetowe społeczności. Osoby, które przyczyniają się do rozwoju platformy, wnosząc cenny wkład, otrzymują nagrodę w postaci kryptowaluty. Dzięki temu, Steem jest w stanie dotrzeć do szerokiego grona odbiorców, wliczając w to ludzi, który nigdy nie mieli styczności z ekonomią kryptowalut.

Istnieje parę kluczowych kwestii, które przewodziły procesowi projektowania ekosystemu Steem. Uważamy, że każdy, kto przyczynia się do rozwoju przedsięwzięcia, powinien dostać za to zapłatę, udział we współwłasności lub wierzytelność w stosunku do przedsiębiorstwa. Ta zasada jest stosowana we wszystkich startupach poprzez właściwe alokowanie udziałów na etapie tworzenia i rozwoju przedsiębiorstw.

Druga zasada brzmi, iż każda forma kapitału jest tak samo wartościowa. Oznacza to, że zaangażowanie tych ludzi, który poświęcają swój cenny czas i uwagę na tworzenie materiałów oraz ocenianie wpisów, jest tak samo wartościowe jak wkłady tych osób, które przeznaczyły na nie swoje środki finansowe. Nazywa się to "zasadą równości potu"[^2] i jest to koncept, przez który poprzednie kryptowaluty były w stanie obsługiwać tylko małe grupy jednostek.

Trzecia zasada brzmi, iż społeczność wytwarza produkty, które mają za zadanie służyć jej członkom. Tę zasadę ilustrują unie kredytowe, kooperatywy spożywcze i grupowe ubezpieczenia zdrowotne, które służą tylko swoim członkom i nie zajmują się sprzedawaniem produktów i usług osobom spoza danej społeczności.

Społeczność Steem dostarcza swoim członkom następujące usługi:

1. Jest źródłem wiadomości i komentarzy, które podlegają ocenie innych użytkowników.
2. Dostarcza środków do uzyskania wartościowych odpowiedzi na spersonalizowane pytania.
3. Wypuszcza stabilną kryptowalutę, której wartość jest ustalana w ścisłym odniesieniu do amerykańskiego dolara.
4. Umożliwia darmowe płatności.
5. Poprzez wyżej wymienione usługi zapewnia swoim użytkownikom miejsca pracy.

Dzięki wykorzystaniu bodźców ekonomicznych, Steem ma potencjał, aby przynieść swoim użytkownikom dużo większe i bardziej sprawiedliwe korzyści niż wszystkie wcześniejsze serwisy społecznościowe i platformy kryptowalut. W tym dokumencie zastanowimy się, jakie bodźce ekonomiczne wpływają na powodzenie danego projektu. Zaprezentujemy także cechy platformy Steem, które mogą doprowadzić do osiągnięcia pozytywnych rezultatów przez użytkowników serwisu.

## Rozpoznawanie wkładu

Steem został zaprojektowany od podstaw w ten sposób, żeby przełamać większość barier w drodze do przyjęcia i monetyzacji ekonomii opartej o media społecznościowe. Według nas, techniki, które pozwoliły na rozwój największych serwisów społecznościowych, mogą zostać użyte do stworzenia kryptowaluty, która ma szansę odnieść sukces. Wynagradzanie użytkowników poprzez wypłacanie im nagród w postaci kryptowaluty może diametralnie ułatwić rozwój nowej platformy społecznościowej. Synergia pomiędzy kryptowalutą i mediami społecznościowymi jest czymś, co może naszym zdaniem dać ekosystemowi Steem potężną przewagę na rynku.

Wyzwaniem, przed którym stoi Steem, jest napisanie takiego algorytmu oceniającego wkład, który zostałby powszechnie uznany za sprawiedliwy i oddający wysiłek, który został rzeczywiście wniesiony w stworzenie danego wpisu. W idealnym świecie, członkowie społeczności współpracowaliby ze sobą, oceniając wkład innych osób oraz zapewniając im sprawiedliwe wynagrodzenie za ich pracę. Jednak w prawdziwym świecie należy zaprojektować algorytmy, które będą odporne na międzynarodowe manipulacje finansowe. Powszechne nadużywanie systemu oceniania mogłoby bowiem spowodować, że członkowie społeczności utraciliby wiarę w realną sprawiedliwość systemu ekonomicznego.

Istniejące platformy bazują na systemie jeden użytkownik - jeden głos. Stwarza to środowisko, w którym rankingi mogą być manipulowane poprzez oddawanie głosów z bezużytecznych, nowo-powstałych kont. Co więcej, twórcy systemu muszą prewencyjnie identyfikować i blokować osoby, które mogą potencjalnie nadużywać system. Ludzie już teraz próbują manipulować Redditem, Facebookiem czy Twitterem, tworząc algorytmy, których jedynym celem jest wytworzenie sztucznego ruchu sieciowego, bądź cenzurowanie treści.

Fundamentalną jednostką każdego konta platformy Steem jest STEEM, token w postaci kryptowaluty. Operacje na platformie Steem są oparte o system, w którym jeden token STEEM to jeden głos. Dzięki zastosowanemu systemowi możemy - poprzez ocenę sald kont użytkowników - wytypować osoby, które najbardziej przyczyniają się do rozwoju platformy. To właśnie one mają największy wpływ na to, jak mocno nagradzane są materiały publikowane przez innych ludzi. Co więcej, platforma Steem pozwala członkom na głosowanie za pomocą STEEM tylko i wyłącznie wtedy, gdy głos zostanie dodany do harmonogramu przyznawania nagród (z ang. Vesting Schedule - przyp. tłum.). W tym modelu, członkowie otrzymują finansową zachętę do głosowania w sposób, który maksymalizuje długofalową wartość ich STEEM.

Platforma Steem jest zaprojektowana wokół relatywnie prostego konceptu: *każdy użytkownik powinien być wynagradzany proporcjonalnie do tego, jak mocno przyczynia się do rozwóju platformy.* Gdy ludzie otrzymują wynagrodzenie za swój wkład, bardziej angażują się w rozwijanie serwisu, zaś to przynosi korzyść całej społeczności. Jakikolwiek brak równowagi w systemie wzajemnego "dawania" i "brania' prowadzi do nietrwałości platformy. Koniec końców, wspierający zaczynają czuć się zmęczeni tym, że ciągle muszą udzielać innym osobom pomocy, co ostatecznie prowadzi do tego, że porzucają oni daną społeczność.

Wyzwaniem jest stworzenie systemu, który potrafi ocenić, który wkład rzeczywiście jest potrzebny oraz faktyczną wartość tego wkładu. Trudne jest także zastosowanie potem tak wytworzonej metody do nieskończonej ilości ludzi.

Sprawdzonym systemem do oceny oraz nagradzania wkładów jest wolny rynek. Ów wolny rynek może być postrzegany jako pojedyncza społeczność, w której każdy handluje z każdym, zaś wynagrodzenia są rozdzielane pod postacią bilansu zysków i strat. System wolnorynkowy nagradza tych, którzy dostarczają wartości dla innych, a karze tych, którzy konsumują więcej niż tworzą. Wolny rynek wspiera wiele różnych walut. Pieniądz jest tak naprawdę tylko środkiem umożliwiający łatwą wymianę towarów.

Wolny rynek dowiódł już swojej wartości, dlatego warto byłoby podjąć próbę stworzenia gospodarki wolnorynkowej, w której konsumenci byliby w stanie bezpośrednio nagrodzić twórców treści, z których korzystają. Jednakże, bezpośrednie płatności są nieefektywne i niemożliwe do wykorzystania przy tworzeniu i ocenie treści. Wartość większości materiałów jest tak niska w porównaniu do kosztów poznania, kosztów finansowania oraz możliwości utraty innych alternatyw, że w rezultacie niewiele osób decyduje się wesprzeć twórcę. Dostatek darmowych alternatyw oznacza, że narzucanie systemu wprowadzającego konieczność wniesienia opłat za dostęp do treści (z ang. ‘paywall’ - przyp. tłum.), spowoduje ucieczkę czytelników do innych serwisów. Pojawiały się próby implemenowania systemów mikropłatności, w których czytelnik płaci autorowi za dostęp do artykułu, lecz żaden z nich się nie rozpowszechnił.

Plaforma Steem jest zaprojektowana tak, aby poprzez zmianę zestawu czynników ekonomicznych, umożliwić dokonywanie efektywnych mikropłatności w celu wynagradzania różnego rodzaju wkładów wnoszonych przez użytkowników. Czytelnicy nie muszą już decydować, czy chcą oddawać komuś swoje ciężko zarobione pieniądze. Zamiast tego, mogą wyrażać negatywne lub pozytywne opinie poprzez głosowanie, a platforma Steem użyje ich głosów, aby ustalić wysokość wynagrodzenia autora. Użytkownicy otrzymują przyjazny i znajomy interfejs, rozwiązujący problemy związane z kosztami poznania, kosztami finansowymi oraz kosztami utraty innych alternatyw, które trapią tradycyjne systemy oparte o napiwki lub mikropłatności.

To właśnie dzięki głosom społeczności platforma Steem jest w stanie trafnie przydzielać wynagrodzenia odpowiednim twórcom. Tym samym, głosowanie powinno być uznane za coś, co istotnie przyczynia się do rozwoju platformy. Także i ono powinno więc zasługiwać na nagrodę. Niektóre platformy, takie jak Slashdot używają nadrzędnej moderacji[^3] (z ang. meta-moderation - przyp. tłum.) w celu klasyfikowania i nagradzania uczciwych moderatorów. Platforma Steem nagradza tych, którzy poprzez tworzenie materiałów, przyczyniają się do ogólnej promocji serwisu. Pod postacią wydzielenia części z ostatecznej nagrody dla twórcy, nagradza jednak także tych, którzy głosując, wybierają wartościową treść.

# Sposoby na wniesienie swojego wkładu

Ten rozdział nakreśla idee platformy Steem oraz opisuje, w jaki sposób wynagradzani są ludzie, którzy wnoszą do społeczności Steem wartościowy oraz mierzalny wkład.

## Wniesienie funduszy

Istnieją dwa towary, które społeczność może zaoferować, aby przyciągnąć kapitał: wierzytelność oraz własność. Ci, którzy nabywają własność zyskują, gdy społeczność się rozwija, lecz tracą, gdy społeczność zmniejsza się. Ci, którzy nabywają wierzytelność, mają zapewnioną określoną część udziału, ale zarazem nie uczestniczą w żadnym podziale zysków uzyskanych wskutek rozwoju społeczności. Oba sposoby finansowania są wartościowe dla rozwoju społeczności i stanowią wartość samą w sobie. Istnieją dwa typy własności: płynna oraz zamrożona. Zamrożona własność tworzy długofalowe zobowiązanie i nie może zostać odsprzedana w krótkim okresie czasu.

Sieć Steem wyróżnia trzy różne typy aktywów: Steem (STEEM), Steem Power (SP) oraz Steem Dollars, znane także jako Steem Blockchain Dollars (SBD).

## Steem (STEEM)

Steem jest fundamentalną jednostką każdego konta opartego o blockchain platformy Steem. Wartość wszystkich innych tokenów odpowiada wartości ich odpowiednika w postaci STEEM. STEEM jest płynną walutą, dlatego też może być wymieniany na zewnętrznych giełdach lub przekazywany innym użytkownikom jako swoisty rodzaj zapłaty.

## Steem Power (SP)

Nowo-założone firmy potrzebują długofalowego finansowania. Ci, którzy w nie inwestują, spodziewają się sprzedać swoje udziały z zyskiem dopiero po wielu latach. Jeśli w danej firmie nie istnieje żaden mechanizm zachęcający inwestorów do długofalowego angażowania się, udziałowcy będą dążyć do odsprzedania swoich udziałów z zyskiem. W takim wypadku, gdyby dana firma chciała zbyć swoje udziały w celu uzyskania dodatkowych środków finansowych, musiałaby konkurować na giełdzie ze swoimi własnymi udziałowcami. Obyci inwestorzy chcą, aby kapitał, który zainwestowali, rósł wraz z firmą. Jednak ten rozwój nie może nastąpić, jeśli nowe udziały są zbywane osobom, które sprzedadzą je przy pierwszej nadażającej się ku temu okazji.

Mechnizm zachęcający do długofalowych inwestowania jest bardzo korzystny, ponieważ pozwala on społecznościom na snucie długoterminowych planów. Udziałowcy, którzy kierują się długoterminowymi celami, nie pompują wartości waluty na chwilę. Zamiast tego podejmują decyzje, które w dłuższej perspektywie czasu prowadzą do jej stabilnego wzrostu.

W świecie kryptowalut, spekulanci skaczą z jednej kryptowaluty na drugą, kierując głównie na tym, po której z nich można się spodziewać krótkoterminowego wzrostu. Platforma Steem chce zbudować niezależną społeczność, która podejmuje świadome decyzje, kierując się długoterminowymi celami.

Użytkownicy są w stanie przeznaczyć swój STEEM na rzecz trzynastotygodniowego Harmonogramu Nadawania (z ang. Vesting Schedule - przyp. tłum.), otrzymując prz tym dodatkowe korzyści wewnątrz platformy. Steem, który został przeznaczony na rzecz tego harmonogramu, nazywany jest Steem Power (SP) (w woln. tłum. Siłą Głosu Użytkownika - przyp. tłum.). Środki ulokowane w SP są nietransferowalne oraz niepodzielne, za wyjątkiem powtarzających się żądań konwersji. Oznacza to, iż SP nie może być łatwo sprzedane na giełdach kryptowalutowych.

Gdy użytkownicy głosują na materiały publikowane na platformie, ich wpływ na dystrybujcę puli nagród jest wprost proporcjonalny do ilości SP, którą posiadają. Użytkownicy, którzy posiadają więcej SP, mają większy wpływ na dystrybucję wynagrodzenia. Oznacza to, że SP jest swego rodzaju kluczem dostępu, który daje swojemu właścicielowi wyjątkowe uprawnienia na platformie Steem.

Posiadacze SP otrzymują także odsetki od nadanego kapitału. 15% rocznej inflacji jest wypłacane jako odsetki dla posiadaczy SP. Wysokość odsetek, jaką otrzymają, jest wprost proporcjonalna do współczynnika ilości posiadanego przez nich SP i całkowitej ilości SP na platformie.

Wymianę STEEM na rzecz SP nazywamy “powering up” (z ang. “wzmocnienie” - przyp. tłum.). Wymiana SP na STEEM to natomiast “powering down” (z ang. “osłabienie” - przyp. tłum.). Powering down trwa trzynaście tygodni, podczas których STEEM jest zwracany użytkownikowi w formie trzynastu równych, co tygodniowych wypłat, poczynając od tygodnia po tym, jak proces ten został zapoczątkowany.

## Steem Dollars (SBD)

Stabilność jest ważną cechą każdej, odnoszącej sukcesy, globalnej gospodarki. Bez stabilności ludzie z całego świata musieliby ponosić wysokie koszty poznawcze po to, żeby skutecznie angażować się w handel i oszczędzanie pieniędzy. Ponieważ stabilność jest ważną cechą gospodarki odnoszącej sukcesy, Dolary Steem (Steem Dollars) zostały zaprojektowanew ten sposób, aby wprowadzić równowagę do świata kryptowalut i zapewnić stabilność osobom używającym sieci Steem.

Steem Dolary zostały stworzone z zastosowaniem mechanizmu podobnego do obligacji zamiennych, które są często używane przy zbieraniu funduszy dla nowo-powstałych firm. W świecie startupów, obligacje zamienne to instrumenty pozwalające na pożyczkę krótkoterminową, która może zostać przekonwertowana na udziały w firmie. Jej współczynnik wymiany może zostać ustalony w późniejszym czasie, najczęściej podczas następnej rundy finansowania. Token oparty na technologii blockchain może być postrzegany jako udziały w społeczności, podczas gdy wyżej wymienione obligacje zamienne mogą być postrzegane jako dług denominowany pod postacią jakiegokolwiek innego towaru lub waluty. Warunki takiej pożyczki pozwalają właścicielowi dokonać procesu wymiany na wspierający pożyczkę token przy minimalnym koszcie wypowiedzenia oraz przy zachowaniu uczciwej ceny żetonu. Stworzenie żetonów wymienianych na dolary pozwala ekosystemowi blockchain na rozwój jego infrastruktury przy jednoczesnej maksymalizacji zysków posiadaczy tokenów.

Dolary Steem odwołują się do symbolu SBD, akronimu od Steem Blockchain Dollars. Utworzenie SBD wymaga połączenia wiarygodnych notowań oraz zasad, które pozwolą uniknąć nadużyć. Zapewnienie wiarygodnych notowań wymaga trzech czynników: minimalizacji wpływu nieprawidłowych notowań, maksymalizacji kosztu wyprodukowania nieprawidłowych notowań oraz minimalizacji znaczenia czynnika zgrania w czasie.

### Minimalizowanie oszustw kursu notowań

Posiadacze SP głosują na osoby zwane świadkami (z ang. witnesses), których zadaniem jest publikowanie notowań kursów. Wybrani świadkowie powinni cieszyć się zaufaniem tych, którym zależy na jakości wartości kursu. Wynagradzając tych, którzy zostali wybrani, platforma Steem tworzy konkurencję rynkową, której celem jest zdobycie prawa do ustalania wartości kursu. Im więcej producenci wysokości kursu otrzymują, tym więcej mogą stracić poprzez publikowanie przekłamanych informacji.

Jeśli platforma będzie posiadała grupę zaufanych oraz demokratycznie wybranych producentów kursu, aktualna cena używana do wymiany, będzie mogła być wyznaczana jako mediana propozycji. Tym sposobem, jeżeli jacyś producenci kursu wytworzą zaniżoną lub zawyżoną wartość, będzie ona miała minimalny wpływ na faktyczną medianę. Zarazem jednak, zachowanie tego typu wpłynie na ich reputację.

Jednak nawet jeśli wszyscy producenci kursów będą uczciwi, może się zdarzyć, że zostaną oni poddani wpływom zdarzeń pozostających poza ich kontrolą. Sieć Steem jest zaprojektowana tak, aby tolerować krótkoterminową korupcję mediany kursów, podczas gdy w międzyczasie społeczność aktywnie pracuje nad poprawą błędu. Przykładem tego typu wydarzeń jest krótkoterminowa manipulacja rynkiem. Manipulacja rynkiem jest jednak droga i trudna w utrzymaniu na dłuższą metę. Innym przykładem mogłaby być awaria scentralizowanego punktu wymiany lub uszkodzenie danych publikowanych przez giełdę.

Platforma Steem dopuszcza krótkoterminowe fluktuacje cen, uwzględniając medianę cen w okresie trzech i pół dnia. Wartość bazująca na aktualnej medianie jest publikowana co godzinę.

Tak długo, jak awaria ceny trwa poniżej połowy mediany czasu między jedną próbką a drugą, publikowana wartość będzie mieć minimalny wpływ na kurs. W momencie, gdy cena ulegnie korupcji, członkowie sieci będą mieć możliwość oddania głosu za oddaleniem skorumpowanych producentów kursu tak, aby niewłaściwy kurs nie miał możliwości wpływu na kurs wymiany. Mechanizm ten daje producentom kursu wymiany możliwość wczesnego wykrycia i skorygowania nieprawidłowości, zanim wpłyną one na wartość kursu.

W ciągu trzech i pół dnia członkowie społeczności mają około półtora dnia, aby wypowiedzieć się w zakresie każdej kwestii.

### Łagodzenie ataków czasowych

Użytkownicy giełd mają szybszy dostęp do informacji, dlatego trzy i pół dniowy bufor mediany kursu wartości oparty na technologii blockchain może nie zdążyć zareagować. Informacja może zostać użyta przez spekulantów, którzy chcą wzbogacić się kosztem społeczności. W przypadku gwałtownego wzrostu wartości STEEM, inwestorzy mogliby złożyć propozycję wymiany SBD po starszych, niższych cenach. W ten sposób mogliby później sprzedać STEEM po nowszej, wyższej cenie tak, aby otrzymać wyższy zysk przy zachowaniu minimalnego ryzyka.

Platforma wyrównuje szanse, wymagając, aby wszystkie żądania wymiany były opóźnione o trzy i pół dnia. Oznacza to, iż ani handlowcy, ani blockchain nie posiadają żadnej przewagi informacyjnej i nie są w stanie ocenić, jaka będzie wartość waluty w momencie wymiany.

### Minimalizowanie nadużyć systemu wymiany

Jeżeli ludzie byliby w stanie swobodnie wymieniać jedną walutę na drugą, inwestorzy mogliby wykorzystać na swoją korzyść współczynniki cen wymiany technologii blockchain w celu wymiany dużych ilości waluty w taki sposób, żeby nie miało to wpływu na cenę. Spekulanci, którzy zauważyliby olbrzymi wzrost cen, próbowaliby wymienić STEEM na SBD przy wysokiej cenie (w momencie największego ryzyka spadku cen), a potem dokonać powrotnej wymiany po korekcji kursu. Protokół Steem chroni społeczność przed takim rodzajem nadużyć poprzez umożliwianie wymiany SBD na STEEM, ale nie odwrotnie.

Technologia blockchain decyduje "jak" i "kiedy" wygenerować SBD, oraz kto powinien je otrzymać. Mechanizm ten utrzymuje poziom generowania SBD na stablinym poziomie oraz usuwa większość możliwości nadużyć.

### Współcznynnik utrzymującego się długu do własności

Jeżeli token jest postrzegany jako własność w całej podaży żetonów, wtedy dolar konwertowalny do tokena może być uznany za dług. W momencie, gdy współczynnik długu do własności jest zbyt wysoki, cała kryptowaluta staje się niestabilna. Konwersja długu może dramatycznie zwiększyć podaż tokenów, co z kolei prowadzi do obniżki cen. Następujące po sobie wymiany wymagają emisji jeszcze większej ilości tokenów. System, pozostawiony samemu sobie, może zawalić się, zostawiając za sobą bezużyteczną własność wspierającą gigantyczną ilość długu. Im wyższy staje się współczynnik długu do posiadania, tym mniej inwestorów będzie decydować się na wsparcie platformy swoim kapitałem.

Szybka zmiana wartości STEEM może znacząco zmienić wartość współczynnika długu do własności. Technologia blockchain zapobiega sytuacji, w której współczynnik długu do własności jest zbyt wysoki. Robi to poprzez redukowanie emisji STEEM wypuszczanego w formie SBD w w momencie, gdy poziom długu przekroczy 10%. Jeżeli ilość długu SBD kiedykolwiek przekroczy 10% całkowitej wartości rynku steem, blockchain automatycznie zredukuje ilość generowanego STEEM poprzez konwersje do maksymalnie 10% wartości rynku. Instrument ten gwarantuje, że współczynnik długu do własności w blockchainie nigdy nie przekroczy 10%.

Dolne limity trudności używanie do obliczenia procesu wytwarzania STEEMb bazują na aktualnej podaży, wliczając w to wartość rynku SBD i SP obliczaną w STEEM na podstawie aktualnego współczynnik wysokości kursu walut.

### Udziały

SBD wypłaca posiadaczom udziały. Wysokość udziałów jest determinowana przez tych samych ludzi, który publikują cenę kursu. W ten sposób są one dostosowane do kondycji rynku. Każdy dług niesie za sobą ryzyko dla wierzyciela. Ktoś, kto trzyma SBD bez jego wypłacenia czy zamiany, tak naprawdę pożycza społeczności sumę, której wartość odpowiada jednemu dolarowi. Właściciele SBD wierzą w to, że zawsze znajdzie się ktoś, kto będzie chciał od nich kupić SBD za dolara lub w to, że pojawią się spekulanci i inwestorzy, którzy zechcą odkupić od nich STEEM, na który zamienili swoje SBD.

Posiadacze STEEM oraz SP zdobywają przewagę, kiedy członkowie społeczności wolą trzymać SBD w portfelu niż je sprzedawać. To właśnie dzięki temu przekonaniu można ciągnąć coraz większe zyski z platformy. Jest to zarazem podstawa jej rozwoju. Posiadacze STEEM ponoszą stratę w momencie, kiedy ceny waluty spadają. Doświadczenia z innymi kryptowalutami pokazują, że zyski wynikające zwiększania ilości użytkowników, którzy wierzą w daną technologię, są większe niż straty, które mogą wystąpić podczas tendencji spadkowej.

### Ustalanie cen wysokości opłat

Bystrzy czytelnicy pewnie zdali sobie sprawę z tego, że produkty, które przynoszą odsetki, mogą kosztować więcej lub mniej od towaru, na którym bazują. Ta cena zależy w dużej mierze na tym, czy dany produkt może przynieść dodatkowe możliwości zarobku. W przypadku jeśli współczynnik zysku będzie bardzo wysoki, wielu ludzi będzie konkurować o Steem Dolara, aż w końcu będzie on wart więcej niż 1$. W ekonomii isnieje reguła nazywana Niemożliwą Trójcą [^4], która stwierdza, że nie można mieć wszystkich trzech poniższych elementów w tym samym czasie:

1. Stabilnego kursu wymiany.
2. Swobodnego przepływu środków pieniężnych.
3. Niezależnej polityki pieniężnej.

Jeżeli producenci wysokości kursu Steem próbowaliby prowadzić niezależną politykę monetarnej, która pozwoliłaby im tworzyć i niszczyć Dolary Steem przy jednoczesnym zachowaniu pełnej kontroli nad kursem wymiany, napotkaliby problemy. Zasadna Niemożliwej Trójcy powoduje, że Dolary Steem muszą wprowadzić jedną z trzech poniższych zasad: ograniczyć wolny przepływ kapitału, mieć niestabilny współczynnik wymiany z dolarem lub wprowadzić ograniczoną kontrolę nad wysokością kursu.

Pierwszorzędnym celem producentów kursu wymiany jest utrzymywanie stabilnej relacji SBD do Dolara Amerykańskiego (USD) w stosunku jeden do jednego. Za każdym razem, kiedy SBD jest wymieniane po kursie wyższym niż 1$ USD, wypłata udziałów musi zostać zatrzymana. W rynku, gdzie 0% udziałów długu dalej pozostaje pożądanym produktem, można powiedzieć, iż rynek jest chętny wesprzeć go w ilości większej, niż ilość długu możliwa do zaciągnięcia przez społeczność. W takiej sytuacji SBD będzie warte więcej niż 1$ (USD) oraz oznacza to, że społeczność nie będzie mogła zbyt wiele zrobić bez wprowadzenia ujemnej stopy procentowej.

Jeżeli współczynnik długu do własności jest mały, a SBD jest wymieniane po kursie niższym niż 1$ (USD), wtedy kurs SBD powinien zostać podwyższony. Zachęci to większą ilość osób do trzymania SBD i wspierania ceny.

Jeżeli kurs SBD stoi na poziomie niższym niż 1$ (USD), a współczynnik długu do własności jest wysoki, kursy powinny zostać dostosowane w ten sposób, by 1 SBD był poparty większą ilością STEEM. Zwiększy to popyt na SBD, a tym samym zredukuje współczynnik długu do własności oraz przywróci parytet SBD i USD.

Zakładajac, że wartość STEEM rośnie szybciej niż platorma Steem tworzy nowe SBD, wartość współczynnika długu do własności powinna pozostać poniżej docelowego stosunku - wtedy oferowane udziały będą przynosić korzyści każdemu. Jeżeli wartość sieci pozostaje na tym samym poziomie lub spada, każde oferowane udziały będą pogarszać współczynnik długu do własności.

W efekcie, wytwórcom kursu powierzona jest odpowiedzialność za ustalenie polityki monetarnej mającej na celu utrzymania stabilnego kursu SBD w stosunku do USD. Nadużycie tej władzy może zaszkodzić wartości STEEM, więc posiadacze SP są zobowiązanie do głosowania na świadków, na których można liczyć w kwestii dostosowywania wartości kursu oraz udziałów w odniesieniu do zasad wspomnianych wyżej.

Jeżeli współczynnik długu do własności zaczyna osiągać niebezpiecznie wysoki poziom a członkowie rynku unikają wymian, kurs po którym STEEM jest wypłacany za wymianę SBD powinien zostać zwiększony.

Zmiana polityki wydawania udziałów i/lub jakiekolwiek inne premie/przeceny na rynku STEEM/SBD powinny być powolne i mierzone pod kątem możliwych długoterminowych zysków lub odchyneń, aniżeli próbowanie zareagować na zmiany warunków rynku w krótkim odstępie czasu.

Wierzymy, że te zasady dadzą członkom gospodarki pewność, że nie stracą pieniędzy, jeśli zatrzymają w swoim potfelu SB, które kupili po kursie 1.00$ (USD). Jesteśmy przekonani, że w normalnych warunkach rynkowych kurs wymiany SBD będzie oscylował pomiędzy 0.95$ (USD) a 1.05$ (USD).

## Subiektywny wkład

Subiektywny Dowód Włożonej Pracy (z ang. Subjective Proof of Work, przyp. tłum.) stanowi alternatywne podejście do dystrybucji kryptowaluty i usprawnia *obiektywne* systemy Dowodu Włożonej Pracy takie jak na przykład wykopywanie (z ang. mining - przyp. tłum.). Zastosowania waluty implementującej *subiektywny* dowód włożonej pracy są o wiele szersze niż jakiegokolwiek systemu popartego *obiektywnym* dowodem pracy. Dzieje się tak dlatego, ponieważ może ona być zastosowana przez społeczności do każdego konceptu, w którym można jasno sprecyzować cel. Kiedy jednostki dołączają do danej grupy, przekonują się do pewnego zestawu przekonań i mogą głosować po to, żeby rozpowszechnić cele lub wartości tej społeczności.

W efekcie, kryteria według których praca jest oceniana, są kompletnie subiektywne, a ich definicja żyje własnym życiem, kompletnie poza kodem źródłowym platformy. Jedna społeczność może zadecydować, iż nagrodzonymi osobami będą artyści. Inna społeczność wybierze poetów. Jeszcze inna komików. Jedne społeczności mogą nagradzać działania charytatywne. Inne mogą skupić się na pomocy w rozwoju strategii politycznych.

Wartość, jaką dana waluta osiąga, zależy od tego, jak duży jest na nią popyt w ramach danej społeczności, a także od tego, jak bardzo - zdaniem rynku - ta społeczność może urosnąć. W przeciwieństwie do poprzednich systemów, subiektywny dowód włożonej pracy pozwala na wspólnie finansowawnie rozwoju, oraz innych rzeczy, które społeczność uzna za wartościowe, a także na monetyzowanie wcześniej niespieniężalnego czasu.

### Rozprowadzanie waluty

Istnieją dwie drogi, w jaki ludzie mogą zacząć współtworzyć społeczność opartą o kryptowalutę: mogą albo ją *kupić* albo na nią *zapracować*. W obu przypadkach użytkownicy dodają wartość do waluty, jednak w znamienitej większości przypadków ludzie posiadają więcej *wolnego czasu* niż *wolnej gotówki*. Wyobraź sobie, że nowa waluta startuje w biednej społeczności, w której brak jest *gotówki*, lecz która dysponuje dużym zapasem wolnego *czasu*. Jeśli ludzie będą mogli zarabiać pieniądze, wykonując pracę na rzecz siebie nawzajem, poprzez wymianę usług wspieraną przez uczciwy system rachunkowości/walutowy, będą w stanie wytworzyć razem coś naprawdę cennego.

Stworzenie dostępu do waluty dla tak dużej ilości osób, jak to tylko możliwe w sposób, który jest postrzegany jako uczciwy, stanowi duże wyzwanie. Zadania, które mogą być w całości oceniane tylko i wyłacznie w oparciu o obiektywny algorytm komputerowy, są z natury ograniczone i zasadniczo przynoszą społeczeństwu niewielkie korzyści. W przypadku wykopywania coinów tak, jak to ma miejsce w ekosystemie Bitcoin i innych jemu podobnych, ta sytuacja może doprowadzić do produkcji wyspecjalizowanego sprzętu. W rezultacie zmusi to ludzi do poświęcania ich cennego czasu na rzecz tworzenia bardziej efektywnych algorytmów. Może to pomóc w rozwiązywaniu abstrakcyjnych problemów, takich jak odnajdywanie liczb pierwszych, lecz tak naprawdę nie przynosi to znaczącej korzyści społeczeństwu lub osobom posiadający większe zasoby danej waluty. Co ważniejsze, z powodu masowej produkcji i oddziaływania sił rynkowych, na koniec już tylko wysoce wyspecjalizowani eksperci będą mogli brać udział w tego typu dystrybucji. W rezultacie, wykopywanie coinów oparte na komputerowej mocy obliczeniowej jest tylko inna drogą do *wkupywania się*, ponieważ wymaga zarówno opłacenia rachunków za prąd, jak i kupienia niezbędnego sprzętu.

Aby każdy miał równą szansę zaangażowania się w tworzenie danej waluty oraz zarabiania jej, ludzie muszą otrzymać możliwość zapracowania na nią. Ocena wartości wkładu wniesionego przez daną jednostkę jest trudna. Szczególnie, że musi ona zostać przeprowadzona w sposób, który efektywnie alokuje nagrody do milionów użytkowników. Wymaga to wprowadzenia skalowalnego procesu głosowania. Podmiot rozdzielający fundusze musi być mieć charakter powszechny i zdecentralizowany.

Piewszym krokiem jest nagrodzenie ludzi poprzez rozdysponowanie określonej ilości waluty pomiędzy użytkowników, niezależnie od ilości głosów, które otrzymali lub pracy, którą wykonali. Zmienia to pytanie z *“Czy powinniśmy płacić?”* na *“Komu powinniśmy płacić?”* i daje rynkowi znać, że pieniądze są w dystrybucji i zostaną przekazane temu, który “wylicytuje” najwięcej *pracy*. Jest to w pewnym sensie podobne do przekazywania nagrody w wysokości 50 BTC temu, kto znajdzie najtrudniejszy hasz (z ang. hash). Podobnie jak przy Bitcoinie, cała praca musi zostać wykonana przed odebraniem nagrody. Nikt nie powinien otrzymać wypłaty tylko dlatego, że obieca wykonać pracę w przyszłości.

Następnym krokiem jest nagradzanie każdego, kto robi coś choć odrobinę pozytywnego. Jest to osiągnięte przez ocenę wykonanej pracy, a następnie rozdawanie nagród, których wartość jest proporcjonalna do wniesionego wkładu. Im bardziej rynek staje się konkurencyjny, tym trudniej (przez większą jakość lub ilość) zarobić tak samo wysoką nagrodę.

### Głosowanie nad podziałem wynagrodzenia

Załóżmy, że istnieje określona ilość pieniądza do podziału i to właśnie te osoby, które posiadają interes w tym, aby dana waluta zyskiwała w przyszłości na wartości i użyteczności są tymi, którzy decydują, jak je rozdzielić. Każdy użytkownik ma prawo zagłosować na osobę, która jego zdaniem stworzyła najlepszy wpis. Na koniec dnia pula pieniędzy przeznaczona na dany dzień jest dzielona proporcjonalnie do otrzymanych głosów. Każdy, kto otrzymał choćby jeden pozytywny głos o dodatniej wartości netto, otrzymuje nagrodę.

Gdyby głosujący zdecydowali się dzialać w naiwny sposób i zamiast kierować się dobrem większośc, głosowaliby na siebie, doprowadziłoby to do powstanie Dylematu Więżnia (z ang. N-Person Prisoner's Dillema - przyp. tłum.) Jeżeli każdy oddający głos uciekałby do głosowania na siebie, wówczas żaden pieniądz nie zostałby rozdystrybuowany, ponieważ waluta jako taka nie osiągnęłaby efektu sieciowego (z ang. network effect). Z drugiej strony, jeśli tylko jeden głosujący uciekłby się do takiego rozwiązania, otrzymałby niezasłużony przychód, ale jego wpływ na ogólne zachowanie waluty byłby minimalny.

#### Nadużycia Systemu Głosowania

Niezależnie od tego, ile pieniędzy ma dana jednostka, zawsze można znaleźć inne jednostki, które posiadają majątek podobnej wielkości. Nawet osoba z największym majątkiem rzadko kiedy ma majątek większy niż połączony majątek kilku innych najbogatszych osób. Co więcej, ci którzy zainwestowali dużo pieniędzy w daną społeczność, mają także najwięcej do stracenia w sytuacji, gdy w sytuacji, jeśli podejmą próbę wykorzystania systemu na własną korzyść. Analogiczną sytuacja a miejsce, kiedy prezes przestaje płacić pracownikom, zagarniając wszystkie pieniądze dla siebie. W takiej sytuacji pracownicy zaczynają się masowo zwalniać i przechodzić do innych firm. Doprowadza to przedsiębiorstwo do punktu, w którym staje się ono bezwartościowe. W rezultacie prezes zostaje bankrutem, mimo iż pierwotnie planował, że dzięki swoim machinacjom się wzbogaci.

Na szczęście, każdy wpis, który otrzymuje duże skoncentrowanie głosów, uzyskuje także największy rozgłos, a tym samym jest poddany dużemu nadzorowi. Dzięki dodaniu możliwości oddawania *negatywnego głosu* wielu mniejszych udziałowcówe może wspólnymi siłami odebrać władzę zmówionym, dużym jednostkom. Co więcej, to właśnie duzi udziałowcy mają najwięcej do stracenia, jeżeli wartość waluty zacznie spadać z powodu ich nadużyć. Takie działania są więc dla nich nieopłacalne. Wydaje się, że wielcy, uczciwi użytkownicy będą dużo chętniej kontrolować innych i zwalczania nadużycia poprzez oddawanie głosów negatywnych niż wspierać drobnych autorów wpisów.

Użycie *negatywnych głosów* do odwodzenia ludzi od nadużywania systemu równoważy *mentalność kraba* (z ang. crab mentality - przyp. tłum.), której wiele osób doświadcza, kiedy wydaje im się, że jedna jednostka bogaci się kosztem wszystkich innych. Podczas gdy mentalność kraba zazwyczaj odnosi się do zapatrzonych w siebie ludzi, którzy działają na niekorzyść dobrych ludzi, jej mechanizm pozwala także dobrym ludziom trzymać tych złych na niskim poziomie wpływu. Mentalność kraba ujawnia się w sytuacji, w której ludzie *błędnie wierzą* w to, że ktoś bogaci się kosztem innych.

**Opowieść o koszu krabów**[^6]

Pewien mężczyzna spacerując po plaży, spotkał człowieka łowiącego ryby w morzu. Tuż za nim stało wiadro z przynętą. Kiedy się zbliżył, zobaczył, że kosz na przynętę nie miał przykrycia, zaś w środku znajdowały się żywe kraby.

"Dlaczego nie przykryjesz wiadra, żeby kraby z niego nie uciekły?" - zapytał mężczyzna.

"Nie rozumiesz.", odpowiedział wędkarz. "Jeśli byłby tam tylko jeden krab, z pewnością szybko by stamtąd uciekł. Jednak gdy w koszu jest wiele krabów, kiedy jeden z nich zacznie wspinać się ku górze, inny krab złapie go i zacznie ciągnąć w dół, tak, by podzielił on los pozostałych."

Podobnie jest z ludźmi. Gdy jeden z nich próbuje zrobić coś innego (udoskonalić się, uciec z nieprzyjemnego otoczenia, marzyć o wielkich rzeczach), inne osoby spróbują go sprowadzić do swojego poziomu tak, aby ten podzielił ich los.

Eliminowanie “nadużyć” (z ang. “abuse”, przyp. tłum.) nie powinno być celem samym w sobie. Nawet Ci, którzy “nadużywają” systemu wciąż wykonują pracę. Jakiekolwiek wynagrodzenie za ich pomyślną próbę nadużycia lub zmowy jest przynajmniej tak wartościowa dla zastosowania dystrybucji waluty jak działające systemy wdrożone w tradycyjnych kopalniach kryptowaluty Bitcoin, lub “zmówione” kopalnie, znane także jako baseny (z ang. mining pools, przyp. tłum.). Wszystko to jest konieczne, by upewnić się, że możliwe nadużycie nie jest na tyle duże, żeby zniechęcało ludzi do prawdziwej pracy we wspieraniu społeczności i jej waluty.

Budowanie społeczności ma na celu jest sprowadzenie jak większej ilości “krabów do koszyka”. Zachłanność w dążeniu do eliminacji całego globalnego nadużycia jest jak próba zasłonięcia koszyka, by uwięzić parę krabów - znacząco utrudnia to dodawanie nowych krabów do koszyka. Wystarczy stworzyć śliskie ściany i dać innym krabom możliwość przeciwdziałania ucieczce pozostałym.

### Głosowanie ograniczone siłą głosu

Możliwość nadużywania systemu zmniejszona poprzez czasowe ograniczenie możliwości głosowania poziomem siły głosu danego użytkownika. Indywidualni użytkownicy mogą w ciągu dnia przeczytać i ocenić tylko ograniczoną ilość wpisów. Próba głosowania częściej jest oznaką automatyzacji i potencjalnego nadużycia. Poprzez ograniczenia, głos udziałowców, którzy głosują częściej, ma mniejszą siłę niż tych, którzy oddają swój głos rzadziej. Podział tokenów między wiele kont powoduje, że podziałowi podlegają także wpływy, jakie uzyskują użytkownicy. Tym samym nie rosną one liniowo, zaś czasowe ograniczenie możliwości głosowania nadal działa.

Użytkownicy dzielą stałą ilość siły głosu (z ang. voting power - przyp. tłum.). Siła głosu jest mnożona przez ilość tokenów (z ang. vesting tokens), które dany użytkownik posiada w formie SP. Determinują one, ile udziałów w puli nagród (z ang. reward pool) powinno zostać przydzielone do danego elementu. Każdy głos zużywa części siły głosu (z ang. voting power - przyp. tłum.). Użytkownicy mogą głosować na wiele wpisów (z ang. post - przyp. tłum.), jednak każdy każdy kolejny głos będzie wart coraz mniej, a proces przywracania pełnej siły głosu będzie zajmował coraz więcej czasu. Siła głosu doładowuje się każdego dnia o 20%.

### Dystrybucja wypłat

Jednym z głównych założeń systemu wynagrodzeń platformy Steem jest inspirowanie do prowadzenia dyskusji, której jakość jest najwyższa w całym Internecie. Każdego roku 75% rocznej inflacji jest dzielona pomiędzy użytkowników tworzących, głosujących oraz dyskutujących nad treścią. Gdyby sieć osiągnęła wielkość porównywalną do Bitcoina, mogłyby to doprowadzić do wypłaty wynagrodzeń w kwocie kilku milionów dolarów. Pieniądze te otrzymywałyby osoby, które wnoszą największy wkład w rozwój platformy.

Aktualna dystrybucja będzie zależeć od schematu głosowania użytkowników. Wydaje nam się jednak, że większość nagród będzie dzielona między najbardziej popularne wpisy.

Prawo Zipfa [^7] jest jedną z zasad empirycznych. Co zaskakujące, charakteryzuje ona zadziwiająco dobrze większość zjawisk na świecie. Mówi ono o tym, iż jeśli zbierzemy dużą grupę podmiotów, kierując się ich wielkością lub popularnością, drugi element kolekcji będzie liczył około połowę tego, co pierwszy element. Trzeci będzie liczyć około jedną trzecią tego, co pierwszy i tak dalej. Uogólniając, k-ty element rankingu będzie mierzył 1/k tego, co pierwszy.

![](\img_the_new_marketplace.png)

Przyjmując popularność za wymierną jednostkę wartości, wartość każdego indywidualnego podmiotu można obliczyć w oparciu o Prawo Zipfa. Podążając tą myślą, jeśli mamy milion podmiotów, 100 najbardziej popularnych przyczyni się do powstania jednej trzeciej wartości nagród. Następne 10,000 kolejnej jednej trzeciej, a pozostałe 989,900 - ostatniej jednej trzeciej. Wartość kolekcji n elementów jest proporcjonalna do log(n).

Dzięki temu sposobowi głosowali i podziału wypłat, wynagrodzenia za dobre wpisy będą naprawdę duże. Równocześnie drobni użytkownicy także otrzymają nagrodę za swój długofalowy wysiłek.

Ekonomiczny efekt wyżej wymienionych działań jest podobny do loterii, w której ludzie przeceniają prawdopodobieństwo otrzymania głosów. W rezultacie wykonują oni więcej pracy niż muszą, maksymalizując tym samym całkowitą ilość pracy wykonaną na rzecz społeczności. Fakt, że “każdy coś wygrywa” wykorzystuje tę samą metodę, której kasyna używają by zachęcać odwiedzających do grania. Innymi słowy, małe nagrody pomagają zaszczepić ideę, iż możliwym jest zarabianie większych nagród.

### Wypłaty

Nagroda za post przyjmuje formę wypłaty 50% wynagrodzenia w SBD oraz drugich 50% w SP. Steem Power daje użytkownikowi zwiększoną siłę głosu oraz transakcji, podczas gdy SBD natychmiastowy zysk pod postacią stabilnej waluty. Zgodnie z tym, o czym dyskutowaliśmy wcześniej, SP zostało tak zaprojektowane, aby zachęcać do długofalowego posiadania, a nie do szybkiej odsprzedaży. Zachęca to użytkowników do inwestowania w długofalowy rozwój platformy.

Użytkownicy mogą też otrzymać całe wynagrodzenie wynagrodzenie w SP lub zrezygnować w ogóle z nagrody. Kiedy użytkownik rezygnuje z możliwości zapłaty, pieniądze, które pierwotnie były przeznaczone dla niego, lądują z powrotem do puli nagród tak, aby docelowo trafić do innych użytkowników.

# Algorytm Konsensusu

Konsensus jest procesem, dzięki któremu społeczność dochodzi do ogólnie przyjętego, jednoznacznego porozumienia na temat jakiejś konkretnej informacji. Istnieje wiele algorytmów stworzonych w celu ustalenia tego, kto co posiada. Każdy rząd na Ziemi jest prymitywnym algorytmem konsensusu, dzięki któremu dana populacja zgadza się przestrzegać zasad zawartych w konstytucji. Rządy ustanawiają sądy, sędziów oraz ławy przysięgłych, których zadaniem jest subiektywne interpretowanie faktów oraz wydawanie ostatecznych decyzji. Przez większość czasu ludzie godzą się na te wyroki, nawet jeśli są one błędne.

Algorytmy używane przez kryptowaluty dostarczają lepszych sposobów na osiągnięcie konsensusu. Kryptograficznie podpisane zeznania osób fizycznych są zapisywane w publicznym rejestrze, który określa globalną, niewątpliwą kolejność wszystkich wydarzeń. Deterministyczny algorytm komputerowy może przetworzyć ów rejestr, by wyciągnąć z niego ogólnie akceptowany wniosek. Dopóki członkowie danej społeczności zgadzają względem algorytmu przetwarzającego, rezultat tego algorytmu można uznać za miarodajny.

Pierwszorzędnym znaczenie ma ustalenie, jakie świadectwo może zostać wprowadzone do publicznego rejestru. Systemy powinny być zaprojektowane z myślą o minimalizowaniu potencjalnej cenzury. Cenzura publicznego rejestru przypomina przeszkadzanie komuś w udziale w wyborach. W obu przypadkach jednostkom uniemożliwia się wpływanie na globalny konsensus.

## Konsensus w Steem

Koncepcyjnie, algorytm konsensusu zaadoptowany przez platformę Steem jest podobny do algorytmu wdrożonego przez różne firmy z całego świata. Osoby, które posiadają udziały w platformie Steem głosują, aby wybrać jednostki, które będą odpowiedzialne za włączanie treści do rejestru publicznego. W głosowaniu liczy się waga głosu, która jest proporcjonalna do udziałów nabytych przez daną osobę.

W świecie kryptowalut ów publiczny rejestr znany jako *blockhain*, czyli łańcuch bloków. *Blokiem* określa się wtedy grupę podpisanych transakcji.

Na platformie Steem produkcja bloków odbywa się w systemie rundowym. Dla każdej rundy przydzielanych jest 21 świadków (z ang. witness - przyp. tłum.), których zadaniem jest stworzyć, a następnie podpisać blok transakcji. Dwudziestu z nich jest wybrana poprzez głosowanie (z ang. approval voting - przyp. tłum.). Ostatnie stanowisko jest współdzielone przez wszystkich świadków, którzy nie dostali się do finałowej dwudziestki, proporcjonalnie do ilości głosów, które uzyskali. Wspomnianych 21 aktywnych świadków jest wymienianych co rundę po to, aby żaden z nich nie musiał stale ignorować stworzonych wcześniej przez siebie bloków. Każdy świadek, który opuścił blok i nie wyprodukował żadnego w ciągu ostatnich 24 godzin zostaje zablokowany do momentu w którym nie zaktualizuje swojego klucza do podpisywania bloków (z ang. block signing key, przyp. tłum.).

Proces ten jest zaprojektowany tak, by dostarczać maksymalną wierzytelność przy jednoczesnym zachowaniu pewności, że każdy może uczestniczyć na produkcji bloków. Dzięki temu nie ma znaczenia, czy ktoś jest na tyle popularny, żeby zostać wybranym w głosowaniu. Ludzie mają trzy opcje przezwyciężania cenzury narzuconej przez 20 wybranych świadków. Mogą cierpliwie poczekać w kolejce ze wszystkimi innymi użytkownikami, którzy nie należą do top 20 lub nabyć więcej SP, żeby zwiększyć swoją siłę głosu. Co więcej, świadkowie, którzy stosują cenzurę, mogą łatwo stracić swoją pracę. Wydaje się więc, że cenzura nie będzie problemem dla platformy Steem.

Jako, że z wyprzedzeniem wiadomo, kim są aktywni świadkowie, platforma Steem może tak rozplanować proces tworzenia przez nich bloków, że ma on miejsce co 3 sekundy. Świadkowie synchronizują swoją produkcję bloków poprzez protokół NTP. Odmiana tego algorytmu była używana w sieci BitShares przez ponad rok, gdzie udowodniła swoją niezawodność.

# Eliminowanie Opłat Transakcyjnych

Plaforma Steem dokłada wszelkich starań, by nagradzać ludzi, którzy przyczniają się do rozwoju platformy. Nakładanie opłat na ludzi za każdym razem, kiedy ci chcieliby wejść w interakcję z innymi użytkownikami, byłoby nieefektywne.

Technologia blockchain rozwiązała problem niechcianych transakcji (z ang. spam, przyp. tłum.) poprzez nałożenie na każdą z nich opłat transakcyjnych. Opłaty te powodują powstanie typowych problemów związanych z mikropłatnościami. To właśnie z ich powodu nie da się używać technologii blockchain do przeprowadzania transakcji, których wartość jest zbyt niska. Prawdziwie zdecentralizowane aplikacje muszą oferować użytkownikom możliwość darmowych transakcji, jeśli chcą one konkurować ze swoimi scentralizowanymi odpowiednikami. Ten dokument nakreśla podejście platformy Steem do wyeliminowania opłat za transakcje. Zlikwidowanie opłat umożliwia z kolei tworzenie aplikacji, które wcześniej były nierentowne.

## Problem z opłatami

Blockchain to zdecentralizowana sieć, w której wszystkie transakcje są udostępniane wszystkim użytkownikom. Od czasu do czasu produkowany jest blok, który zawiera wszystkie lub część transakcji, które czekają na potwierdzenie. Wszystkie blockchainy muszą znaleźć rozwiązanie, jak uchronić się przed złośliwymi użytkownikami, którzy będą próbować zapchać całą dostępną pojemność sieci bezużytecznymi transakcjami. Owe nic nieznaczące transakcje mogą blokować możliwość przetworzenia innych, wartościowych transakcji, co ostatecznie skończy się zniszczeniem sieci.

Metodą stosowaną przez większość rozwiązań opartych o technologię blockchain jest naliczanie minimalnych opłat transakcyjnych. Opłata transakcyjna już w wysokości kilka centów sprawia, że ataki na sieć stają się drogie i nieopłacalne. Mimo, że ten sposób jest skuteczny, powoduje powstanie innych kłopotów. Wyobraź sobie, że ktoś usiłowałby rozwiązać problem spamu wprowadzając małą opłatę naliczaną od każdego wysłanego e-maila. Rezultat byłby taki, że nikt nie korzystałby z poczty elektronicznej.

### Mikropłatności się nie sprawdzają

Fundamentalnym problemem naliczania opłat transakcyjnych jest to, że mikropłatności się nie sprawdzają, szczególnie dla interakcji o małej wartości ogólnej. Gdy za każdą transakcję naliczana jest opłata, ogranicza to różnorodność rodzajów transakcji, które mogą zostać rentownie przetworzone przez zdecentralizowaną sieć. Bez względu na to, jak racjonalne jest wprowadzenie opłat, użytkownicy nie cierpią, gdy zmusza się ich do płacenia za każdą akcję, którą podejmują.

Wyobraźcie sobie sytuację, w której serwisy, których używamy codziennie, naliczałyby opłaty za każdym razem, gdy podejmujemy jakąś akcję np. zmieniamy hasło. Użytkownicy oczekują, że pewne rzeczy pozostaną darmowe. Jeśli użytkownik musi za każdym razem zastanawiać się, czy podjęcie danego działania jest warte zapłacenia opłaty transakcyjnej, szybko opuści platformę. Transakcja nie może być równocześnie warta tak wiele, by użytkownik musiał się zastanawiać, czy warto ją podjąć, a zarazem na tyle mało, aby mogła być ona podejmowana automatycznie. Zawsze istnieje pewna obawa związana z kupowaniem czegoś. Wartość transakcji nie ma znaczenia. Ten strach nie nie ma żadnego związku z czasem czy sposobem przeprowadzenia transakcji, lecz z faktem podjęcia decyzji samej w sobie.

Mikropłatności, podobnie jak wszystkie inne płatności, wymagają porównania: *“Ile X jest warte Y?”* Istnieje pewien minimalny mentalny koszt transakcji (z ang. minimum mental trasaction cost - przyp. tłum.). Wynika on z faktu, że transakcja nie może być zoptymalizowana, ponieważ jedyną transakcją, jaką użytkownik zaakceptuje bez namysłu, jest taka, która nic go nie kosztuje. Taka czynność z kolei nie może być nazwana transakcją.

– Clay Shirky[^8]

W świecie płatności finansowych wprowadzenie opłat o niskiej wysokości jest akceptowane przez kupujących, ponieważ wartość transakcji jest bardzo wysoka w stosunku do naliczanej opłaty, a oni sami podjęli już decyzję kupna. Technologia blockchain może być wykorzystywana do wielu celów poza prostymi płatnościami finansowymi, wliczając w to wiele niezbędnych transakcji, za które opłaty są po prostu nie do przyjęcia dla użytkowników.

Systemy takie jak BitShares, Nxt, Ripple, Counter Party, czy Stellar pozwalają użytkownikom na umieszczenie limitu zamówień w blockchainie. Wszystkie z tych serwisów obciążają użytkowników opłatą za dokonanie tych akcji. Jeśli użytkownik chce później anulować swoje zamówienie, opłata jest pobierana ponownie. Systemy takie jak Ethereum wprowadzają mikropłatności na zupełnie nowy poziom: naliczanie opłat transakcyjnych w oparciu o liczbę kalkulacji (z ang. charging per calculation, przyp. tłum.). Wszystkie te systemy mają kłopot, żeby przyciągnąć nowych użytkowników z innych środowisk. Aby unaocznić sobie źródła tego problemu. możemy wyobrazić sobie sytuację, w której małe, zdecentralizowane wyszukiwarki, usiłują jednocześnie ukraść użytkowników Google'a i wprowadzić opłaty za wyszukiwanie. Nieważne jak dobry jest serwis, ludzie oczekują, że pewne rzeczy pozostaną darmowe. I nie ma znaczenia, że ostatecznie użytkownik wyda więcej z powodu innego sposobu naliczania opłat.

### Opłaty są progiem wejścia

Każda opłata tworzy próg wejścia dla nowych użytkowników. Zanim dana osoba zacznie eksperymentować z Ethereum, musi najpierw nabyć trochę tokenów ETH. Osoba, która chce zbudować zdecentralizowaną aplikację opartą na Ethereum, musi przenieść koszty związane z prowadzeniem platformy na użytkowników. Kupno kryptowalut nie jest relatywnie łatwym zadaniem i rzadko kiedy ma sens dla kwot poniżej 10$. Oznacza to, że nowi użytkownicy, chcący wypróbować nową zdecentralizowaną aplikację, muszą najpierw zostać przekonani do wsparcia jej kwotą 10$.

### Zmiana wysokości opłat

Z biegiem czasu sieci muszą dostosować wysokość opłat. Taka konieczność może zaistnieć z powodu wzrostu wartości żetonu lub ze względu powiększenie pojemności sieci. Użytkownicy lubią, kiedy opłaty są przewidywalne, zaś usługi świadczone przez dany serwis mają charakter stały. Podczas gdy istnieje możliwość dynamicznego dostosowywania wysokości opłat podczas dużego obciążenia, rezultatem takiego rozwiązania jest niski poziom doświadczenia użytkownika (z ang. user experience - przyp. tłum.)

### Ataki oparte na wykorzystaniu wielu podmiotów jednego użytkownika

Scentralizowane strony internetowe zapobiegają ilościowym nadużyciom znanym jako spam poprzez ograniczanie ilości zapytań oraz zastosowanie którejś z dostępnych form identyfikacji. Nawet coś tak prostego jak reCAPTCHA[^9] jest wystarczającym środkiem do znacznego ograniczenia rejestracji fałszywych kont. Jeśli któryś użytkownik nadużywa systemu, wtedy scentralizowana aplikacja blokuje jego konto.

W zdecentralizowanym systemie nie ma bezpośredniej możliwości, aby zablokować użytkownika. Nie istnieje też scentralizowany dostawca, który mógłby wdrożyć system zabezpieczeń taki jak reCAPTCHA i ograniczyć ilość tworzonych kont. Tak naprawdę to właśnie brak cenzury jest jednym z głównych powdów, które sprawiają, że technologia blochain jest tak popularna.

### Pełen podział kontra częściowy podział

Wyobraźmy sobie, że blockchain jest dostawcą internetowym (ISP), który posiada fizyczny dostęp do wszystkich łączy w mieście i może w każdej chwili wykorzystywać ich maksymalną przepustowość. Ludzie zamieszkujący to miasto mogą wykupywać udziały u dostawcy w zamian za prawo do używania części przepustowości łącza.

Dostawca ma wówczas dwie opcje. Może wdrożyć system “pełnego podziału” (z ang. “full reserve” - przyp. tłum.), lub “częściowego podziału” (z ang. “fractional reverve” - przyp. tłum.). W systemie pełnego podziału każdy użytkownik jest uprawniony do używania takiej przepustowości łacza, która odpowiada wielkości jego udziałów. Ponieważ nie każdy używa internetu w tym samym czasie, sieć miasta będzie znacząco marnować swój potencjał.

W systemie częściowego podziału, indywidualni użytkownicy wykorzystują więcej przepustowości sieci niż są do tego uprawnieni tak długo, jak sieć nie jest wykorzystywana przez wszystkich użytkowników jednocześnie. Problemem w operowaniu systemem rezerwy jest moment zatoru, kiedy zbyt wielu ludzi chce skorzystać z sieci w tym samym czasie. Dostawca internetowy musi znaleźć sposób na to, aby poprawnie dostosowywać dostępną przepustowość w momentach zatoru. W najgorszym przypadku, sieć musi w takim wypadku wykorzystać w całości swój system rezerwy. Wyzwaniem jest ustawienie odpowiedniego współczynnika częściowego podziału (z ang. fractional reserve ratio - przyp. tłum.).

## Szerokopasmowość zamiast Kanałów Mikropłatności

Rozwiązaniem wyżej wymieniowych problemów z mikropłatnościami jest implementacja *dynamicznego częściowego podziału* (z ang. <0>dynamic fractional reserves</0> - przyp. tłum.). Wykorzystując taki model, blockchain będzie w momentach większego obciążenia automatycznie dostosowywać współczynnik podziału sieci. Blockchain będzie automatycznie ustawiać docelową eksploatację w sposób, który pozostawi bezpieczną ilość miejsca na krótkotrwałe napływy większego popytu. Z każdym razem, kiedy pojawią się wzrosty przepływu, blockchain automatycznie zredukuje maksymalną ilość przepustowości dla każdego z użytkowników. Kiedy zator się kończy i wykorzystanie blockchainu spada, powoli zwiększa on przepustowość dla wszystkich użytkowników.

Przepustowość używana przez pojedynczych użytkowników powinna być mierzona przez odpowiednio długi okres czasu tak, aby umożliwić im zmianę intensywności wykorzystania sieci. Użytkownicy z reguły logują się, potem robią wiele rzeczy na raz, a na koniec wylogowują się. Oznacza to, że w danym momencie przydzielona im przepustowość może wydawać się dużo większa niż jej średnia wyliczana na podstawie danych z dłuższego okresu czasu. Jeśli odstęp czasu pomiędzy kolejnymi dostosowaniami przepustowości będzie zbyt duży, łącze nie zdąży zareagować wystarczająco szybko w przypadku krótkoterminowych przeciążeń, jeśli zaś odstęp będzie zbyt mały, nie przyniesie on potencjalnego zysku normalnym użytkownikom.

Sądzimy, że przepustowość łącza powinna być oceniana przy uwzględnianiu średniego tygodniowego zużycia. Kiedy użytkownik podpisuje transakcję, wpływa ona na jego własną, zmienną średnią. Za każdym razem kiedy owa średnia przekroczy aktualny limit sieci, jego transakcja jest wstrzymana do momentu aż średnia spadnie poniżej limitu.

### Wpływ pojemności

Pojemność technologii blockchain niekoniecznie musi być ograniczona. Infrastruktura Internetu jest technologicznie zdolna do zwiększenia wielkości blocku sieci Bitcoin do wielkości 10MB, co będzie skutkowało 10-krotnym zwiększeniem minimalnymalnego salda. Podczas gdy sieć Bitcoin wspiera około 3 transakcji na sekundę, jego alternatywne implementacje są zdolne obsługiwać ich ponad 1000.

### Porównanie z wysokością opłat

Jeśli założymy, że użytkownicy z saldem BTC o wartości 25$ dokonują transakcji raz w tygodniu i za każdym uiszczają 0.04$ opłat, wtedy rocznie na same opłaty traciliby około 2.00$. W takim wypadku, każdy musiałby zarobić minimum 8% z ich 25$, by wyjść na zero. Istnieje szansa, że użytkownicy i tak zdecydowaliby się trzymać swoje środki wewnątrz technologii blockchain. W takim wypadku w przypadku zastosowania rozwiązania opartego o stopę prawa głosu użytkownik, który posiada 25$ środków na koncie, zaoszczędziły 2$ w ciągu roku. Uzytkownicy z kapitałem 175$ dokonujący transakcji codziennie mogliby w ten sposób zaoszczędzić 14$ rocznie.

### Proces tworzenie konta

Fakt, że na platformie Steem wartość portfela wszystkich użytkowników jest powszechnie znana, upraszcza wdrażanie algorytmu ograniczania opartego o przepustowość. Każde konto z portfelem poniżej określonego minimum wymaganego do przeprowadzenia transakcji raz na tydzień będzie niezdolne do jakiegokolwiek działania. Powoduje to, że wszystkie nowe konta posiadać co najmniej ten minimalny balans. Oznacza to również, że użytkownicy, którzy chcą dokonywać transakcji w mniejszych ilościach, mogą to zrobić tak długo, jak używają konta, zaś stan ich portfela jest wyższy niż minimalny.

Moża też wyobrazić sobie sytuację, w której konto o niskim saldzie założone podczas czasu niskiego obciążenia, stało się niezdatne do użytku w momencie wzrostu obciążenia sieci. W takim wypadku można będzie odzyskać fundusze zgromadzone na takim koncie poprzez tymczasowe oddelegowanie na jego rzecz większej sumy po to, aby osiągnąć niezbędne minimum.

Aby dać użytkownikowi czas na nabycie doświadczenia na platformie, jednocześnie minimalizując ilość martwych kont, wszyscy nowy użytkownicy powinni zaczynać z saldem dziesięciokrotnie większym niż minimum transakcyjne. Tym sposobem, nawet jeśli popyt wzrośnie dziesięciokrotnie, konto nadal będzie rentowne.

Owe początkowe saldo musi wynikać z samego faktu założenia nowego konta. Nie może ono wymagać tworzenia nowych tokenów, ponieważ w innym wypadku skłaniałoby to do prób nadużywania platformy poprzez tworzenie dużych ilości fałszywych kont.

### Powód obecności minimalnego salda

Zmuszanie użytkownika do zachowania minimalnego salda na platformie wywodzi się z konceptu wartości użytkownika[^10]. Każdy, kto ma styczność z biznesem, wie, że użytkownicy mają znaczącą wartość. Firmy potrafią wydać od 30 do 200 dolarów, by przyciągnąć do siebie użytkowników. Czasem płacą im one bezpośrednio, czasem w formie reklamy, a czasami kupują całe firmy tylko po to, żeby wykorzystywać należące do nich bazy użytkowników. Po tym, jak firma zdobywa użytkownika, często oferuje mu wiele *darmowych usług* tylko po to, by zatrzymać go wystarczająco długo, żeby zmonetyzować go w inny sposób.

Ripple używa podobnego rozwiązania minimalnego salda [^11], które skaluje się wraz z zasobami konta i wymaga od nowych kont posiadania wcześniej wspomnianego minimalnego salda. Obecnie wynosi ono około 15 centów, co i tak jest kwotą wyższą niż 10 centów, które naszym zdaniem pozwoliłoby użytkownikowi na swobodne dokonywanie transakcji co najmniej raz w tygodniu.

Technologia blockchain wymaga zachowania minimalnej wartości konta użytkownika, co wiąże się z wymuszeniem na nim zachowania minimalnej wysokości salda. Jeśli jakaś firma chce sprowadzić nowego użytkownika do ekosystemu, może ufundować mu założenie konta, finansując minimalną wysokość salda, która pozwoli mu na dokonywanie transakcji. Wymaganie stosunkowo dużej opłaty (1.00$) w celu rejestracji zmusi serwisy oferujące założenie darmowego konta do nadzorowania jakości oraz weryfikacji użytkowników.

Utrzymywanie minimalnego salda jest koniec końców tym samym mechanizmem, co wprowadzanie opłat transakcyjnych, które użytkownicy muszą płacić od zarobionego dochodu. Minimalne saldo odpowiada wartości, która pozwala zarobić wystarczająco dużo, aby opłacić w relatywnie krótkim czasie ukrytą opłatę.

Na szczęście, możemy ograniczyć wysokość minimalnego salda do wartości jednego dolara. Wydaje nam się, że jest to kwota, na którą użytkownicy mogą się zgodzić. Koszt utraty dochodu nie wpływa na koszt poznania tak jak w przypadku mikro opłat i jest o wiele bardziej akceptowalny dla użytkowników.

Finansowanie nowych kont za pomocą jest STEEM jest dokonywane poprzez oddelegowywanie nowym użytkownikom pewnej ilości Steem Power. Porcja SP użyta do ufundowania nowego konta może być oddelegowana do niego z konta twórcy. Kiedy użytkownik, który posiada oddelegowane SP, może go używać w celu głosowania lub żądania przydziału przepustowości tak, jakby było to jego SP. W rzeczywistości jednak należy ono do użytkownika, które mu je oddelegował. Właściciel może usunąć delegację w każdej chwili. Kiedy upłynie wystarczająca ilość czasu SP jest zwracane właścicielowi.

### Efektywność relatywna do wysokości opłat

By porównać efektywność dwóch mechanizmów: stopy ograniczającej i wysokości opłat, musimy sprawdzić, jak oba te systemy reagują na zalewanie sieci przez atakującego. W sieci Bitcoin atakujący z saldem 10.000 dolarów byłby w stanie zakłócić działanie serwisu przez cały dzień, wypełniając każdy blok sieci. Ten sam atakujący nie byłby jednak w stanie zakłócić działania serwisu, wspieranego ograniczeniem opartym na mechanizmie częściowego podziału.

Jeśli weźmiemy pod uwagę bardziej skrajne przypadki i założymy że atakujący posiada 1% wartości całej gospodarki, wtedy musimy uznać, że dysponuje on kwotą 60 milionów dolarów. Wspomniany atakujący mógłby zablokować łańcuch bloków systemu Bitcoin na 16 lat, chyba że górnicy podwyższyliby opłaty lub przepustowość sieci. Nawet jeśli opłaty zostałyby podwyższone do 15$ za transakcję, atakujący mógłby wciąż blokować sieć przez ponad 16 dni.

Przy podejściu opartym o stopę ograniczającą osoba, która nabyła 1% wszystkich coinów tylko po to, żeby zablokować sieć, byłaby w stanie zrobić to w czasie mniejszym niż 30 sekund.

### Wynajem, kupno czy umowa timeshare

Gdy ktoś posiada dom, oczekuje, że będzie mu wolno go używać za darmo. Jeśli zaś jakaś grupa ludzi kupi dom wspólnie, spodziewają się oni, że będą mogli korzystać z budynku, proporcjonalnie do kwoty, którą wyłożyli na zakup. Blockchain, w którym wprowadzono opłaty, przypomina wynajem domu od jego właścicieli, podczas gdy ograniczenie stopą działa podobnie do współkorzystania z domu przez współwłaścicieli.

Jeżeli dom należy do wielu ludzi, wtedy muszą oni zgodnie zdecydować, w jakim zakresie każdy z nich może korzystać z budynku. Ktoś, kto posiada 50% udziałów w domu, lecz mieszka w nim tylko przez jeden weekend w roku, może oczekiwać, że osoby, które korzystają pod jego nieobecność z nieruchomości, zapłacą mu za to. Taki sposób myślenia jest podstawą wprowadzania systemu opłat.

Z drugiej strony, ktoś kto posiada 50% udziałów w domu, może założyć, że popyt na nieruchomość będzie wzrastać, a w rezultacie po jakimś czasie będzie można sprzedać ją po wyższej cenie. Każdy, kto posiada więcej domów niż jest to mu potrzebne na zaspokojenie własnych potrzeb, staje się spekulantem na rynku nieruchomości. Dzięki takiemu sposobowi myślenia, właściciele zamiast koncentrować się na samym zbieraniu czynszu, starają się raczej rozsławić swój budynek wokoło tak, aby zyskał on pozytywną reputację.

Wartość udziałów jest określona tym, jak dużo potencjalnego wolnego czasu może on przynieść właścicielowi. Posiadanie 1% udziałów, a tym samym nabycie prawa do przebywania w nim jeden weekend w roku, jest najmniejszą jednostką podziału. Jednakże jeżeli połowa udziałowców nigdy nie użyje przydzielonego im weekendu, wartość udziału wzrośnie do 2 tygodni rocznie. Jeżeli Ci bierni udziałowcy zdecydują się jednak na wynajem. Oddając tym samym innym czas, który przypadłby im w korzystaniu nieruchomości, wtedy ich wartość znów spada do jednego weekendu w roku. Jednak jeśli te niewykorzystane udziały zostałyby odsprzedane ludziom, którzy korzystaliby z wynikających z nich uprawnień, wtedy ich wartość spadłaby o 50%. Jeśli czynsz zebrany z wynajmu jest mniejszy niż spadek wartości udziałów, udziałowcy popełniają błędną decyzję.

Powyższe rozważania, skłaniają nas do przyjęcia wniosku, że system oparty o opłaty będzie będzie albo wiązał się z dużymi opłatami dla użytkowników, albo będzie mało dochodowy dla współwłaścicieli. Współwłaściciel może dzięki krótkoterminowemu wynajmowi swojego współudziału zarobić pieniądze. Stanie się to jednak kosztem pozostałych współwłaścicieli. W efekcie, spadająca wartość udziałów jest dzielona między wszystkich właścicieli, podczas gdy zyski są scentralizowane wokół tego z nich, który zadecydował się wynająć dom.

Możemy więc dojść do wniosku, iż najlepszym rozwiązaniem dla platformy opartej o blockchain jest zrezygnowanie ze wszystkich opłat. Jeżeli opłaty transakcyjne uznamy za alternatywę do ograniczeń opartych o stopę, możemy porównać tę sytuację do kupna takiej ilości udziałów oraz posiadania ich na tyle długo, żeby mieć możliwość wykorzystania ich w odpowiedni, jednorazowy sposób.

Innymi słowy, opłaty transakcyjne powinny być równe minimalnemu saldu konta do podjęcia transakcji. Powinny być ona być zwrócona na koniec tygodnia. Załóżmy, że minimalne saldo konta to 1$ i pozwala ono użytkownikowi dokonywać transakcji raz na tydzień. Wówczas, jeśli ktoś z saldem 1$ chciałby dokonać pięciu transakcji na raz, musiałby doładować swoje konto o 5$ przed lub po dokonaniu transakcji.

W teorii rynek mógłby uformować instrument pozwalający na pożyczenie wymaganej kwoty. W praktyce, wydaje się, że użytkownikom będzie proście po protu kupować i sprzedawać udziały po to, żeby zapewniać sobie wymagany wskaźnik wykorzystania. Innymi słowy, koszt negocjacji mikro pożyczek jest większy niż koszt utrzymania salda odpowiedniego do twojego tygodniowego zapotrzebowania.

Zdecentralizowane ograniczenia transakcji oparte o stopę mogą otwierają umożliwiają powstanie nowych zdecentralizowanych aplikacji, które nie byłyby wykonalne bazując na sytemie mikropłatności. Ten nowy model daje deweloperom aplikacji możliwość zadecydowania "czy" i "kiedy", chcą oni rozliczać swoich użytkowników za transakcje, których ci dokonują.

# Wydajność i Skalowalność

Sieć Steem jest zbudowana w oparciu o technologię Graphene. Tę samą, która napędza BitShares. Technologia Graphene udowodniła, że może wytrzymać obciążenie ponad 1000 transakcji na sekundę w rozproszonej sieci testowej. Graphene może być łatwo przeskalowana na 10.000 lub więcej transakcji na sekundę, dzięki relatywnie prostym usprawnieniom protokołów komunikacyjnych lub pojemności serwera.

## Skala Reddita

Platforma Steem jest zdolna obsługiwać większą ilość użytkowników niż Reddit. W 2015 roku 8.7 miliona użytkowników Reddita generowało średnio 23 komentarze na sekundę [^12], ze średnią 83 komentarzy na użytkownika rocznie. Stworzonych zostało 73 miliony najwyższej jakości wpisów. Co sekundę były publikowane średnio 2 nowych posty. Zagłosowano 7 milionów razy, co oznacza średnio 220 głosów na sekundę. Podsumowując, gdyby Reddit operował na technologii blockchain, potrzebowałby on średnio 250 transakcji na sekundę.

Wy osiągnąć najlepszą wydajność w branży, platforma Steem zaczerpnęła lekcji od LMAX Exchange [^13], która zdolna jest utrzymać obciążenie 6 milionów transakcji na sekundę. Z lekcji tych można wynieść następujące wnioski:

1. Przetrzymuj wszystko w pamięci operacyjnej.
2. Główną logikę biznesową trzymaj w pojedynczym wątku procesora.
3. Operacje kryptograficzne (hasze i sygnatury) trzymaj z daleka od głównej logiki biznesowej.
4. Podziel walidację na sprawdzenia zależne oraz niezależne od stanu.
5. Użyj obiektowego modelu przedstawiania danych.

Dzięki tym prostym zasadom, sieć Steem jest w stanie przetwarzać 10.000 transakcji na sekundę bez żadnych poświęceń na rzecz optymalizacji.

Przetrzymywanie wszystkiego w pamięci wydaje się coraz bardziej możliwe do wykonania. Szczególnie, jeśli weźmie się pod uwagę, że firma Intel zapowiada wprowadzenie technologii Optane™[^14]. Powszechnie dostępny sprzęt komputerowy powinien być w stanie obsługiwać całą logikę biznesową związaną z platformą Steem w jednym wąteku, jednocześnie przetrzymując wszystkie dane w pamięci operacyjnej. To ostatnie powinno zaś zapewnić bardzo szybką indeksację. Nawet Google trzyma wszystkie indeksy dla całego internetu w pamięci RAM. Zastosowanie technologii blockchain sprawia, iż banalnym staje się replikowanie bazy danych na wielu maszynach w celu zapobiegnięcia utraty danych. Kiedy technologia Optane™ wejdzie w życie, RAM stanie się jeszcze szybszy, zyskując przy tym trwałość danych. Innymi słowy, sieć Steem została stworzona z myślą o architekturze przyszłości. Jest ona zaprojektowana dla skalowalności.

# Alokacja i Zaopatrzenie

## Początkowa alokacja i zaopatrzenie

Sieć Steem wystartowała z poziomem dostarczania waluty na poziomie zera, dystrybuując wówczas STEEM przy pomocy dowodu wykonanej pracy (z ang. proof of work - przyp. tłum.) o współczynniku około 40 STEEM na minutę, co razem z dodatkową ilością 40 STEEM potrzebną na zachęcanie do tworzenia treści oraz pulę nagród (z ang. reward pool, przyp. tłum.), łącznie dawało ilość 80 STEEM na minutę. Następnie sieć zaczęła nagradzać użytkowników, którzy konwertowali środki do SP. W tym punkcie, produkcja STEEM wzrosła do około 800 STEEM na minutę dzięki połączeniu skutków różnych, opisanych poniżej, Nagród za Wkład (z ang. Contribution Rewards, przyp. tłum.):

Nagrody za wkład ze strony użytkownika:

- Nagrody za ocenę treści (z ang. Curation Rewards, przyp. tłum.): 1 STEEM na blok, lub 3.875% rocznie, zależnie od tego, co jest większe
- Nagrody za tworzenie treści (z ang. Content Creation Rewards - przyp. tłum): 1 STEEM na blok, lub 3.875% rocznie, zależnie od tego, co jest większe
- Nagrody za tworzenie treści (z ang. Content Creation Rewards - przyp. tłum): 1 STEEM na blok, lub 3.875% rocznie, zależnie od tego, co jest większe
- Nagrody oparte o dowód wykonanej pracy (z ang. prof of work inclusion reward, -przyp. tłum.) przed blokiem 864.000: 1 STEEM na block (wypłacane jako 21 STEEM na rundę)
- Nagrody oparte o dowód wykonanej pracy (z ang. prof of work inclusion reward - przyp. tłum.) po bloku 864.000: 0.0476 STEEM na block (wypłacane jako 1 STEEM na rundę) lub 0.750%, zależnie o tego, co jest większe.
- Nagrody płynności (z ang. Liquidity rewards - przyp. tłum): 1 STEEM na blok (wypłacane jako 1200 STEEM na godzinę) lub 0.750% rocznie, zależnie od tego, co jest większe.

### Nagrody oparte o Steem Power:

- Nagrody oparte o Steem Power: Na każdą sztukę STEEM wytworzoną poprzez powyższe nagrody przypada 9 STEEM do podziału pomiędzy wszystkich posiadaczy Steem Power.

### Operacje na SBD:

- Nagrody oparte na SBD: Procent wartości SBD wytworzony podczas ustalenia rocznej stawki oprocentowania (z ang. Annual Percentage Rate -przyp. tłum.) przez świadków i wypłacane jako SBD posiadaczom SBD

Całościowy proces podaży komplikują operacje oparte na SBD. Mogą one bowiem skutkować wytwarzaniem lub zniszczeniem STEEM na dużą skalę z powodu gwałtownych zmian kursu i nagród wypłacanych w SBC, co jest głębiej opisane w rozdziale traktującym o SBD. Istnieją także inne efekty, które komplikują proces na mniejszą skalę takie, jak chociażby porzucone konta lub niezebrane nagrody (na przykład za pominięte bloki).

## Obecna alokacja i zaopatrzenie

Zacznijmy od procesu nazywanego hard forkiem sieci (opisuje on najczęściej porzucenie jednej wersji sieci na rzecz innej, o różniącym się zestawie cech - przyp. tłum.). W grudniu 2016 roku Steem zaczął generowanie nowych tokenów z roczną inflacją wynoszącą 9.5%. Stopa inflacji zmniejsza z szybkością 0,01%, co 250 000 bloków. Rocznie wnosi to około 0,5%. Inflacja będzie się dalej zmniejszać w tym tempie, dopóki nie uzyska wartości 0.95% rocznie. To zajmie około 20,5 roku, licząc od momentu, gdy hardfork 16 wszedł w życie.

75% nowych tokenów trafia do puli nagród, która jest dzielona między autorów oraz kuratorów. 15% nowych żetonów trafia do posiadaczy SP. Pozostałe 10% wypłacane jest świadkom, którzy napędzają blockchain.

### Wpływ Współczynnika Tworzenia Tokenów

Powszechnie mówi się, że waluty oparte o model inflacyjny nie mają stałej wartości, ale na podstawie niezliczonych przykładów z życia codziennego wiemy, że ilość pieniądza nie ma bezpośredniego wpływu na jego wartość, choć z pewnością ogrywa w tym ważną rolę.

Od sierpnia 2008 roku do stycznia roku 2009 podaż pieniądza w Stanach Zjednoczonych [^15] wzrosła z 871 miliardów dolarów do 1,737 biliona dolarów w tempie ponad 100% rocznie, potem przez następne 6 lat kontynuowała wzrost w tempie około 20% rocznie. Podsumowując, w ciągu niecałych7 lat podaż pieniądza w Stanach Zjednoczonych wzrosła 4.58 raza. W tym samym czasie, zgodnie z rządowym wskaźnikiem cen towarów i usług konsumpcyjnych [^16] (z ang. government's price index - przyp. tłum.), siła nabywcza dolara spadła o mniej niż 10%. Ten przykład pokazuje, że podaż jest tylko jednym z komponentów wpływających na cenę.

Przez pierwsze 2 lata życia platformy Bitcoin, sieć przetrwała roczną stopę inflacyjną[^17] wynoszącą ponad 100%. Przez pierwszych 5 lat było to ponad 30%, zaś w skali pierwszych 8 lat było to ponad 10%. Podsumowując, całkowite "wydatki" platformy Steem finansujące produkcję treści, jej ocenę a także produkcję bloków są mniejsze niż 10% rocznej stopy procentowej.

Cena dóbr cyfrowych, takich jak STEEM, jest podyktowana zarówno popytem jak i podażą. Kiedy długoterminowy posiadacz postanowi sprzedać walutę, podaż STEEM wzrośnie, zbijając cenę. Ten spadek wartości zatrzymuje się, gdy pojawia się nowy długofalowy nabywca, który kupuje STEEM i zamienia je z powrotem na SP. Dodatkowa podaż i popyt może wynikać ze względu na pojawienie się osób, które kupują i sprzedają płynny STEEM w oparciu o prognozy ich przyszłych cen rynkowych.

# Moc Steemu

Platforma Steem przyjmuje, że połączona wartość wszystkich wkładów wniesionych przez użytkowników, a więc stworzonych przez nich wpisów i oddanych przez nich głosów, jest większa niż suma pojedynczych części. Jeden pojedynczy komentarz nic nie znaczy, lecz miliony ocenianych postów jest warte miliony (może i nawet miliardy) dolarów. Jeden głos nie przesądza o niczym, ale miliardy głosów są bardzo efektywnym systemem oceny wpisów. Materiały, które nie zostały ocenione, ma ograniczoną wartość. W internecie znajduje się tak dużo danych, że gdyby nagle zlikwidować linki, Google nie byłoby w stanie dostarczyć ludziom użytecznych wyników wyszukiwania. To połączenia pomiędzy informacjami odgrywają tutaj kluczową rolę.

Ponieważ każdy zyskuje, więc każdy powinien płacić. Innymi słowy, nie powinno się oczekiwać od indywidualnego użytkownika Steem zapłaty za cokolwiek. Zamiast tego powinno się płacić mu za wszystko to, robi i co przynosi korzyść platformie. Wszystko, czego potrzebujemy, to sprawdzenie, którzy użytkownicy przyczyniają się do rozwoju społeczności, a którzy nie.

Łącznie, użytkownicy Reddita głosują 220 razy w ciągu sekundy i tworzą 23 posty na sekundę. Reddit jest wart pomiędzy 500 milionów[^18] a 4 miliardów dolarów[^19]. Oznacza to, że każdy pozytywny głos z osobna jest warty pomiędzy 0.06$ a 0.50$ przy założeniu wartość platformy Reddit wynika głównie z aktywności z ostatniego roku. Niektórzy mogliby twierdzić, że wartość serwisu Reddit wynika z dyskusji prowadzonych niemalże w czasie rzeczywistym, które pojawiły się w ciągu ostatniego tygodnia, znacząco zwiększając wartość nowo-powstałej treści. Ludzie chodzą tam, gdzie inni są dzisiaj, a nie tam, gdzie byli w zeszłym roku.

## Brak mikropłatności, napiwki wedle uznania

Dotychczasowe próby integracji kryptowaluty z platformami mediów społecznościowych polegały na próbie umożliwienia użytkownikom płacenia sobie nawzajem. Wiele z tych serwisów próbowało wdrożyć system napiwków. W teorii, jeśli sprawimy, że dawanie napiwków będzie wystarczająco proste, ludzie będą je częściej dawać. Inne serwisy stworzyły systemy, w których ludzie mogą płacić w celu promocji swoich materiałów albo podniesienia swojej pozycji w rankingu. Jeszcze inne osoby próbują przewidywać zachowania rynku i oceniać, ile napiwków otrzyma dany artykuł.

Wszystkie do mechanizmy sprowadzają się do mikropłatności. Jedyna różnica polega na tym, kto płaci. Żadna z tych metod jest jest wystarczająco angażująca, aby zachęcić ludzi do dokonywania mikropłatności. Dążąc do zachęcenia twórców do produkowania nowych treści, przedsiębiorcy byli tak bardzo skoncentrowani na tym, kto powinien zapłacić, że zapomnieli o pewnej oczywistej zasadzie. Każdy zyskuje na działaniach każdego, więc albo każdy powinien płacić, albo nikt nie powinien płacić. Zależy jak na to patrzeć.

Platforma Steem kompletnie pomija mikropłatności. Tutaj, kiedy użytkownik głosuje na post, to społeczność płaci rachunek. Ta sama ilość pieniędzy zostanie wydana, bez względu na to, czy użytkownik zagłosuje na dany artykuł, czy też nie. Zaś wypłacone środki nie będą pochodzić od głosującego.

Podejmowanie decyzji ekonomicznych stanowi dla większości ludzi swojego rodzaju barierę mentalną, ponieważ wiąże się z koniecznością wydatkowania siły umysłowej.

*W erze Internetu codziennie borykamy się z problemem, po jakich stronach powinniśmy surfować. Każda dodatkowa decyzja tego typu, wywołuje w nas niepewność i niepokój. Zwolennicy mikropłatności wierzą, że uproszczona implementacja może zminimalizować nachalność mikropłatności i poprawić ogólne odczucia użytkownika związane z używaniem platformy. Zarazem jednak ich argumenty tworzą podwójne standardy procesu podejmowania decyzji \[2\]. Trzeba wziąć pod uwagę, że transakcja nie może być jednocześnie warta tak dużo, żeby zapewnić podjęcie decyzji i tak mało, żeby ta decyzja była automatyczna i niewymagająca przemyślenia. **Tylko transakcje, które użytkownicy mogą zatwierdzić bez głębszego namysłu są tymi, których koszt jest zerowy**. W ten sposób mikroopłatności o dodatniej wartości zaciągają mentalny dług poprzez wymuszenie podjęcia decyzji. Ponadto, koszta mentalnych transakcji mogą w pewnych okolicznościach przekroczyć pewien minimalny próg, odsłaniając kolejną wadę mikropłatności. Teoretycznie kopia lokalnej gazety kosztuje tylko 1$. Trzeba jednal wziąć uwagę, że konieczność oceny wartości każdego słowa czy artykułu wzbudza w czytelnikach niepokój i nie jest wcale dla nich łatwa. Ten problem będzie się tylko powiększał, jeśli całą internetowa treść zostanie rozbita na drobne części i wyceniana indywidualnie poprzez system mikropłatności.*

-Mikropłatności: opłacalny model biznesowy[^20]

Wewnątrz platformy Steem, mikropłatności są dokonywane na rzecz twórców treści, lecz użytkownicy nie płacą za to, że głosują na dane wpisy. Zamiast tego, nagrody wypłacane są poprzez nowo stworzone tokeny. Każdy może dołączyć do systemu, zagłosować na jakiś wpis i zrezygnować z używania platformy, wynosząc z niej większą ilość pieniędzy, niż ta, z którą zaczął (zakładając, że wartość rynkowa systemu Steem pozostanie przez cały czas stabilna). Innymi słowy, dostarczane przez Steem rozwiązanie, oparte o mikropłatności, zapewnia odczucia podobne do tych, których doświadczają internauci korzystający ze stron moderowanych przez użytkowników.

Co więcej, platforma Steem płaci ludziom za to, że oceniają, kto powinien zostać nagrodzony. Ten system myślenia jest rewolucyjny.

## Wartość tkwi w połączeniach

Internet straciłby zdecydowaną większość swojej wartości, gdyby wszystkie linki zostały z niego usunięte. To właśnie wzajemne powiązania pomiędzy stronami internetowymi pozwalają wyszukiwarce Google znaleźć najlepszy przepis na szarlotkę pośród 16 milionów wyników. Bez linków jedyną informacją, jaką dysponowałoby Google, byłaby częstotliwość występowania danego słowa.

Odnośniki mogą przyjmować wiele form oraz dostosowywać się wraz z upływem czasu. Za każdym razem, kiedy użytkownik głosuje na wpis na danym portalu społecznościowym, dodawane jest połączenie między użytkownikiem a treścią. To z kolei łączy konsumenta i twórcę. Im więcej połączeń posiada sieć, tym bardziej wartościowa staje się informacja w niej zawarta. To właśnie te relatywne i celowe powiązania pomiędzy informacjami nadają jej wartość.

Platforma społecznościowa może zmaksymalizować wartość wyszukanej treści poprzez maksymalizację ilości oraz jakości połączeń. Ocena treści jest droga oraz pochłania duże ilości czasu. Zarazem komputery nie są w stanie przeprowadzić tej operacji bez obecności linków. Steem nagradza użytkowników, którzy jako pierwsi identyfikują i znajdują nowe treści.

Poprzez zachęcanie do oceniania treści, sieć Steem jest w stanie użyć automatycznych algorytmów do rozpoznania najbardziej wartościowej informacji spośród olbrzymiej ilości treści.

## Rozwiązywanie problemu wdrażania kryptowaluty

Nie jest łatwo zacząć przygodę z kryptowalutami[^21]. Ktoś, kto odkrył Bitcoiny i chce je wypróbować, szybko zdaje sobie sprawę z tego, że musi założyć konto na giełdzie i przesłać na nią swoje środki poprzez kartę kredytową czy przelew bankowy. Jak wiele osób chciałoby wypróbować Facebooka, jeśli założenie konta wiązałoby się z koniecznością zarówno sięgnięcia do kieszeni, jak i przesłania kopii dwóch dokumentów tożsamości?

Platforma Steem rozwiązuje ten problem, dając każdemu użytkownikowi możliwość zarobienia pieniędzy w drodze wykonywania prostych, lecz cennych zadań. Pomoże to szeroko rozpowszechnić tokeny STEEM. Jest to bardzo pomocne, ponieważ na popularność kryptowaluty ma wpływ efekt sieci (z ang. network effect). Im więcej użytkowników, tym bardziej staje się ona użyteczna. Skrajny przykład - gdyby Satoshi (twórca kryptowaluty Bitcoin - przyp. tłum.) zachował wszystkie Bitcoiny dla siebie, ta waluta nie miałaby żadnej wartości

## Rozwiązywanie problemu upłynniania kryptowaluty

Waluta, która jest niemożliwa lub trudno do zbycia, ma niską wartość. Gdyby ktoś chciał sprzedać część Bitcoina o wartości 1.00$, szybko zorientowałby się, że koszt sprzedaży jest większy wartość tego Bitcoina. Co więcej, taka osoba musiałaby także stworzyć konto na giełdzie, potwierdzić swoją tożsamość oraz zapłacić opłaty transakcyjne. Ułamkowe części kryptowaluty o małej wartości są trochę jak te drobniaki, którą otrzymujemy w sklepie jako resztę. Gdyby upadły na ziemię, nie chciałoby się nam po nie nawet schylić.

Handlowcy dają użytkownikom możliwość szybkiej konwersji kryptowaluty na rzeczywiste dobra i usługi. Potrzebują więc oni waluty powiązanej z jednostką używaną przez dane konto. Zazwyczaj jest to dolar. Akceptowanie nieprzewidywalnej waluty prowadzi do znaczących kosztów ogólnych związanych z prowadzeniem konta.

Handlowcy zaakceptują każdą walutę, jeśli zwiększy ona ich sprzedaż. Posiadanie dużej bazy użytkowników posiadających stabilną walutę, taką jak SBD, zmniejsza próg wejścia dla handlowców. Obecność handlowców polepsza działania sytemu, dając użytkownikom, którzy chcą zrezygnować z używania serwisu, możliwość odejścia bez konieczności korzystania z giełdy.

Innym sposobem, która pozwala użytkownikowi na upłynnienie małej ilości kryptowaluty otrzymanej dzięki wkładowi w rozwój społeczności Steem, może być *dawanie napiwków* innym użytkownikom. Analogią może być zostawienie napiwku dla kelnera. Kiedy wystarczająco wielu ludzi zostawi małe napiwki, razem zsumują się one do znaczącej kwoty. Zarówno kelner jak i ty skorzystacie na daniu napiwku.

## Cenzura

Steem jest zdecentralizowaną siecią, która kierowana jest przez świadków z całego świata. Akcje każdego użytkownika są publicznie rejestrowane w łańcuchu blokow i mogą być zweryfikowane przez każdego. Oznacza to, że nie ma pojedynczej jednostki, która może cenzurować treść, która została wysoko oceniona przez posiadaczy STEEM.

Pojedyncze serwisy internetowe, takie jak steemit.com, mogą cenzorować treść na konkretnie ich stronie, lecz treść publikowana do sieci blockchain jest z natury rozgłaszana w sieci. Na całym świecie tworzone są kopie zapasowe, co sprawia, że dany wpis już zawsze będzie dostępny.

Wolność słowa jest fundamentem wolności na całym świecie, zaś naruszanie jej uniemożliwia jedyny pokojowy sposób osiągnięcia konsensusu: przez dyskusję. Bez możliwości wolnej dyskusji, głosujący nie będą do końca poinformowani o tym, co się dzieje. Zaś głosujący, którzy nie wiedzą, na co głosują, są większym zagrożeniem dla społeczeństwa niż utrata prawa głosu. Cenzura więc oznacza kradzież głosów poprzez ograniczanie publicznej dyskusji. Platforma Steem przyczynia się do rozpowszechniania wolności słowa i budowania wolnego społeczeństwa.

## Rozwiązywanie trafności wyszukiwania poprzez Optymalizację Silnika Wyszukiwania

Większość kryptowalut generuje małą wartość dla tych, którzy nie używają aktywnie danej sieci. W przeciwieństwie do nich, Steem generuje treść i zachęca użytkowników do dzielenia się nią. Owa treść jest indeksowana przez silniki wyszukiwania, co w rezultacie jest korzystne dla dużej grupy pasywnych czytelników. Ten sieciowy ruch tworzy organiczną reklamę dla Steem i wzmacnia efekt sieci (z ang. network effect - przyp. tłum).

## Zmiana w kierunku technologii opartej na Blockchain

Internet to najskuteczniejsze medium rozpowszechniania informacji na świecie. Mając to w głowie, można dojść do wniosku, że może być to straszne miejsce dla kreatorów treści, którzy chcieliby udostępniać swoją pracę w zamian za przypisanie im autorstwa. Na obecnych mediach społecznościowych, przypisanie autorstwa jest czymś, co można stracić przez jedną noc. Wideo lub zdjęcie, które zostało opublikowane w internecie, może potem być replikowane i udostępniany bez żadnego poszanowania dla praw autora.

W mediach społecznościowych opartych o blockchain, twórca jest zawsze zdolny wskazać wpis w publicznym rejestrze oraz znacznik czasu (z ang. timestamp, przyp. tłum.), udowadniając, że to właśnie on jest autorem danego wpisu. Gdyby twórca chciał skonfrontować osoby, które udostępniły dalej jego materiały bez pozwolenia lub bez wskazania autora, rejestry oparte o technologię blockchain dostarczają publicznego dowodu, że dany wpis był udostępniony przez określonego użytkownika w określonym czasie. Przypisywanie autorstwa oparte o technologię blockchain jest na tyle wiarygodne, że w przyszłości może być wykorzystywane przez rządy lub służyć za dowód w sądzie. Może ono przejąć rolę obecnych rozwiązań, dając twórcom większą możliwość wyników ich pracy.

Podczas, gdy teoretycznie serwis udostępniający znaczniki czasu mógłby zostać zbudowany na każdym blockchainie, istnieją przeszkody, które sprawiają, że trudne staje się zbudowanie go w oparciu o sieć Bitcoin. Platforma Steem posiada przydatną przewagę na tym polu, ponieważ twórcy treści są tutaj “obywatelami najwyższego rzędu” (z ang. “first class citizens” 0 przyp. tłum). Łańcuch bloków sieci Steem jest zbudowany od podstaw wokół publikowania treści. Pozwala to twórcom potwierdzać zgodność ich treści w konkretnym punkcie czasu. Mogą to robić, pisząc po prostu post przy użyciu swoich dostępów.

## Zamiana reklam na oparte na technologii Blockchain nagrody dla twórców

Mając na uwadze większość modeli monetyzacji treści, twórcy uginają się pod naciskiem publikowania reklam w różnych formach. Wielu twórców zdaje sobie sprawę z tego, jak bardzo reklamy mogą zmniejszać wartość ich pracy dla konsumenta, ale i tak bardzo często muszą z nich korzystać, żeby otrzymać wynagrodzenie za swoją pracę. Reklama stanowi swego rodzaju obusieczny miecz: dzięki reklamom twórca może łatwo zarabiać pieniądze. Bez nich monetyzacja jest trudna, jednak artykuły są ciekawsze.

Twórcy publikujący treść za pomocą serwisów społecznościowych połączonych z siecią Steem, mogą monetyzować swoje wpisy tylko poprzez uznanie i aprobatę jakości ich pracy przez społeczność Steem. Wypłaty oparte o technologię blockchain są w pełni cyfrowe i nie mają żadnych pośredników. Z tego powodu monetyzacja oparta o nagrody, stosowana w technologii blockchain, powinna być szybsza i łatwiejsza niż ta oparta o reklamy.

# Wnioski

Platforma Steem jest eksperymentem zaprojektowanym tak, aby rozwiązać problemy kryptowalut oraz mediów społecznościowych poprzez połączenie ich najlepszych cech. Platforma Steem daje twórcom i czytelnikom możliwość zarobienia pieniędzy w sposób, który nie istniał dotąd w branży mediów społecznościowych. Wewnątrz sieci Steem jednostki zarabiają przez internet realne pieniądze, których wysokość stoi w bezpośrednim związku z ich wkładem na rzecz platformy. Nagrody te mogą mieć wartość wartość dolara z powodu ceny rynkowej oraz płynności waluty Steem. Ludzie, którzy posiadają ową walutę mają także więcej ekskluzywnych możliwości zarobkowych, niż ci, którzy jej nie posiadają.

[^1]: Reddit’s Cryptocurrency, Forbes, Erika Morphy, October 2014 http://www.forbes.com/sites/erikamorphy/2014/10/01/reddits-cryptocurrency-could-have-many-uses/\#4e07b05332b9

[^2]: Sweat Equity, Investopedia http://www.investopedia.com/terms/s/sweatequity.asp

[^3]: Meta-moderation is a second level of comment moderation. Users are invited to rate a moderator's decision in order to improve moderation. https://en.wikipedia.org/wiki/Meta-moderation\_system

[^4]: The Impossible Trinity, economic theory https://en.wikipedia.org/wiki/Impossible\_trinity

[^5]: N-Person Prisoner’s Dilemma https://cs.stanford.edu/people/eroberts/courses/soco/projects/1998-99/game-theory/npd.html

[^6]: The Story of the Crab Bucket http://guidezone.e-guiding.com/jmstory\_crabs.htm

[^7]: Zipf’s Law https://en.wikipedia.org/wiki/Zipf%27s\_law

[^8]: Clay Shirky, The Case Against Micropayments http://www.openp2p.com/pub/a/p2p/2000/12/19/micropayments.html

[^9]: reCAPTCHA, Easy on Humans, Hard on Bots https://www.google.com/recaptcha/intro/index.html

[^10]: Forbes, Tristan Louis, “How Much is a User Worth?” http://www.forbes.com/sites/tristanlouis/2013/08/31/how-much-is-a-us

[^11]: Ripple, Account Reserves https://ripple.com/build/reserves/

[^12]: Reddit Statistics, Number of Users and Comments per Second http://expandedramblings.com/index.php/reddit-stats/2/

[^13]: Martin Fowler, The LMAX Architecture http://martinfowler.com/articles/lmax.html

[^14]: Introducing Intel Optane Technology – Bringing 3D XPoint Memory to Storage and Memory Products https://newsroom.intel.com/press-kits/introducing-intel-optane-technology-bringing-3d-xpoint-memory-to-storage-and-memory-products/

[^15]: United States Money Supply, 2009 https://research.stlouisfed.org/fred2/graph/?s%5B1%5D%5Bid%5D=AMBNS

[^16]: CPI Inflation Index, United States Dollar 2008-2016 http://data.bls.gov/cgi-bin/cpicalc.pl?cost1=1&year1=2008&year2=2016

[^17]: Bitcoin Annual Inflation Rate, Bitcoin Talk Forum https://bitcointalk.org/index.php?topic=130619.0

[^18]: Reddit Valuaton, Newsweek, 2014 http://www.newsweek.com/investors-think-reddit-worth-500-million-26

[^19]: Worth of Web, March 2016 http://www.worthofweb.com/website-value/reddit.com/

[^20]: Micropayments: A Viable Business Model http://www.openp2p.com/pub/a/p2p/2000/12/19/micropayments.html

[^21]: Dailydot, Jon Southurt, April 2015 http://www.dailydot.com/opinion/bitcoin-cryptocurrency-adoption-hard