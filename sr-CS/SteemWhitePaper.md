# Steem

## Platforma podstaknuta javnim sadržajem, zasnovana na blokčejnu.

Avgust 2017.

# Napomene prevodioca

Placeholder for translator's notes.

# Rezime

Steem je baza podataka na blokčejnu koja podržava stvaranje zajednice i društvenu interakciju uz nagrade u vidu kriptovaluta. Steem kombinuje koncepte društvene mreže sa stvarima naučenim tokom stvaranja kriptovaluta i njihovih zajednica. Ključna stvar za inspirativno učešće u bilo kojoj zajednici ili ekonomiji slobodnog tržišta ili valuta je fer računovodstveni sistem koji dosledno predstavlja doprinos svake osobe. Steem je prva kriptovaluta koja pokušava da precizno i jasno nagradi neograničen broj pojedinaca koji *na subjektivan način doprinose* svojoj zajednici.

# Sadržaj

<!-- toc -->

# Uvod

Generalno, korisnički-generisan sadržaj je stvorio vrednost koja se meri u milijardama dolara vlasnicima akcija kompanija koje se bave društvenim mrežama, kao što su Reddit, Facebook i Twitter. **Reddit je u 2014. pretpostavio da bi njihova platforma bila unapređena ukoliko bi svako ko doprinosi na reddit.com postavljajući svoje priče, komentare ili glasove bio nagrađen srazmernim udelom u kompaniji Reddit Inc.[^1]**. Steem teži ka tome da podrži društvenu mrežu i onlajn zajednice vraćanjem velike količine svoje vrednosti ljudima koji imaju vredne doprinose, tako što bi ih nagradio kriptovalutom i da na taj način kreira valutu koja bi dosegla široko tržište, uključujući i ljude koji tek treba da se priključe ekonomiji kriptovaluta.

Postoje neki ključni principi koji su korišćeni tokom dizajniranja Steem-a. Najvažniji princip je da bi svako ko doprinosi projektu trebalo da dobije proporcionalno vlasništvo, isplatu ili kredit od projekta. Ovo je isti princip koji koriste startapovi kada izdvajaju akcije tokom osnivanja i kasnijih prikupljanja sredstava.

Drugi princip je da su sve forme kapitala jednako vredne. Ovo znači da su oni koji izdvajaju svoje vreme i energiju tokom stvaranja i ocenjivanja sadržaja za ostale podjednako vredni kao i oni koji doprinose svojim novcem. Ovo je princip ''jednakosti znojenja''[^2] i to je koncept sa kojim su prethodne kriptovalute često imale problem tokom obezbeđivanja više od nekoliko desetina indiviua.

Treći princip je da zajednica stvara proizvode koji služe svojim članovima. Ovaj princip se lepo vidi na primeru kreditnih unija, kooperativnih prehrambenih društava i planova za deljenje zdravlja koji radije služe članovima svoje zajednice nego što prodaju proizvod ili svoje usluge van zajednice.

Steem zajednica obezbeđuje sledeće usluge svojim članovima:

1. Izvor odabranih vesti i komentara.
2. Sredstvo za dobijanje visoko kvalitetnih odgovora na pitanja pojedinaca.
3. Stabilnu kriptovalutu, vezanu za američki dolar.
4. Plaćanja bez provizija.
5. Poslove koji pružaju prethodno navedene usluge ostalim članovima.

Svrsishodna promena fokusa ekonomskog podsticaja na Steem-u, u poređenju sa ranijim društvenim mrežama i platformama kriptovaluta, ima potencijal da stvori ravnopravnije i angažovanije rezultate za sve koji su uključeni. Ovaj papir će predstaviti postojeće ekonomske podsticaje i demonstrirati kako Steem može da utiče na ishod koji je bolji za većinu učesnika.

## Prepoznavanje doprinosa

Steem je dizajniran od samog temelja tako da se bavi glavnim preprekama za usvajanje i monetizaciju ekonomije koja se zasniva na društvenim mrežama. Naša ideja je da se iste tehnike koje se koriste za rast glavnih socijalnih mreža mogu iskoristiti za pokretanje uspešne kriptovalute. Ekonomski podsticaj, omogućen od strane kriptovalute, može drastično olakšati rast nove platforme za društvene mreže. U pitanju je sinergija kriptovalute i društvene mreže, za koju verujemo da može dati Steem-u veliku prednost na tržištu.

Izazov sa kojim se Steem susreće je održavanje algoritma za ocenjivanje individualnih doprinosa za koji mnogi članovi zajednice smatraju da je pravedna procena subjektivne vrednosti svakog doprinosa. U savršenom svetu, članovi zajednice bi sarađivali međusobno kako bi vrednovali jedni drugima doprinose i tako ostvarili pravednu kompenzaciju. U realnom svetu, algoritmi moraju biti dizajnirani tako da budu otporni na namerne manipulacije zarad profita. Bilo koja velika zloupotreba sistema ocenjivanja bi prouzrokovala da članovi zajednice izgube veru u pravednost tog ekonomskog sistema.

Postojeće platforme koriste princip jedan korisnik - jedan glas. To za rezultat ima okruženje gde je rangiranje moguće izmanipulisati tako da provajderi moraju aktivno da rade na tome da identifikuju i blokiraju one koji zloupotrebljavaju sistem. Ljudi već pokušavaju da izmanipulišu rangirajuće algoritme na Reddit-u, Facebook-u i Twitter-u gde je jedina nagrada internet saobraćaj ili cenzura.

Osnovna jedinica na nalogu na Steem platformi je kripto token STEEM. Steem funkcioniše po ideji jedan STEEM - jedan glas. Prema ovom modelu, pojedinci koji su najviše doprineli platformi, što se meri stanjem na njihovom računu, imaju najviše uticaja na to kako se ocenjuju doprinosi. Pored toga, Steem dozvoljava samo članovima da glasaju sa STEEM-om kada je u pitanju investicioni program. Prema tome, članovi imaju finansijski podsticaj da glasaju na način koji će da maksimalno poveća vrednost njihovih STEEM tokena, gledano na duže staze.

Steem je dizajniran prema relativno jednostavnom konceptu: *svačiji smisleni doprinos zajednici bi trebalo da bude prepoznat prema vrednosti koju donosi. * Kada su ljudi prepoznati u zajednici zbog svojih značajnih doprinosa, oni nastavljaju da doprinose i zajednica samim tim raste. Svaki disbalans prilikom uzimanja i davanja unutar zajednice je neodrživ. Obično se oni koji pružaju zajednici umore od podržavanja onih koji samo uzimaju, tako da prestanu dalje da učestvuju u zajednici.

Izazov je kreirati sistem koji može da prepozna koji doprinosi su neophodni i da proceni njihovu vrednost i primeniti ga na neograničen broj ljudi.

Proveren sistem za procenu i nagrađivanje doprinosa je slobodno tržište. To može da se zamisli kao jedna zajednica gde svako razmenjuje nešto sa svakim i nagrade se računaju shodno profitu i gubitku. Sistem tržišta nagrađuje one koji pružaju vrednost ostalima i ''kažnjava'' one koji koriste više vrednosti nego što pružaju. Slobodno tržište podržava dosta različitih valuta, a novac je jednostavno roba koja je svima jednostavna za razmenu.

Kako je slobodno tržište dokazan sistem, primamljivo je pokušati da se napravi sistem slobodnog tržišta gde konzumenti sadržaja direktno plaćaju onima koji kreiraju taj sadržaj. Međutim, direktno plaćanje nije efikasno i održivo za kreiranje i vrednovanje sadržaja. Vrednost većine sadržaja je mala u odnosu na kognitivne i finansijske troškove vezane za isplate koje mali broj čitalaca reši da napravi kako bi nagradio taj sadržaj. Zbog mnogih besplatnih alternativa, naplaćivanje sadržaja bi odvuklo čitaoce na neke druge platforme. Postojalo je nekoliko pokušaja da se implementiraju mikro isplate čitalaca autorima, po članku, ali ni jedan od njih nije zaživeo.

Steem je dizajniran da omogući efektivne mikro isplate za sve vrste doprinosa, menjanjem ekonomske jednačine. Čitaoci više ne moraju da razmišljaju da li da plate nekog autora svojim novcem, umesto toga mogu da glasaju za sadržaj i Steem će da iskoristi njihove glasove kako bi odredio pojedinačne nagrade. Ovo znači da su ljudi dobili poznat i prilično upotrebljiv interfejs i da više nisu suočeni sa kognitivnim i finansijskim troškovima koji su vezani za tradicionalne platforme sa mikro isplatama.

Glasanje od strane članova zajednice je važno da bi Steem mogao da precizno odredi isplate onima koji doprinose platformi. Glasanje samim tim može da se posmatra i kao doprinos koji je vredan nagrađivanja sam po sebi. Neke platforme, kao što je Slashdot, koriste meta-moderaciju[^3] kao način za rangiranje i nagrađivanje poštenih moderatora. Steem nagrađuje one koji doprinose najviše ukupnoj promociji određenog sadržaja i nagrađuje one koji su glasali, proporcionalno ukupnoj nagradi koja se isplaćuje autoru tog sadržaja.

# Načini na koje možete doprineti

Ovaj odeljak opisuje ideje koje stoje iza Steem-a i njegovog nagrađivanja ljudi koji stvaraju smislene i merljive doprinose Steem zajednici.

## Kapitalni doprinosi

Postoje dve stvari koje zajednica može da ponudi kako bi privukla kapital: dug i vlasništvo. Oni koji kupuju udeo profitiraju kada zajednica raste, ali gube profit ukoliko se zajednica smanji. Onima koji kupuju dug je zagarantovana određena količina kamate ali oni nemaju nikakav profit koji proističe iz rasta zajednice. Oba tipa kapitalnih doprinosa su važna za rast zajednice i vrednost njene valute. Postoje dva tipa vlasništva: likvidno i vesting. Vesting vlasništvo je dugoročno i ne može biti prodato određeni vremenski period.

Steem mreža naziva ove različite vrste sredstava Steem-om (STEEM), Steem power-om (SP) i Steem Dolarom (SBD).

## Steem (STEEM)

Steem je osnovna jedinica svakog računa na Steem blokčejnu. Svi ostali tokeni imaju vrednost koja zavisi od vrednosti STEEM-a. STEEM je likvidna valuta i samim tim može biti kupljena ili prodata na menjačnicama, kao i prebačena na račun drugim korisnicima u formi isplate.

## Steem Power (SP)

Startap kompanijama je neophodna dugoročna kapitalna obaveza. Oni koji investiraju svoj novac u startap očekuju da prođe više godina pre nego što mogu da prodaju svoje akcije i da ostvare profit. Bez dugoročnog obavezivanja, startap koji traži dodatne investicije kroz prodaju dodatnih akcija bi se takmičio sa postojećim akcionarima koji žele da napuste projekat. Štedljivi investitori žele da njihov doprinos kapitalu podstakne rast kompanije, ali kompanija ne može da raste ukoliko se novi kapital daje onima koji žele da je napuste.

Vrednost dugoročnih obaveza je ta što omogućavaju zajednicama da naprave dugoročne planove. Dugoročno obavezivanje akcionara takođe prouzrokuje da glasaju za dugoročan rast pre nego za kratkoročne skokove.

U svetu kriptovaluta, investitori često idu od kriptovalute do kriptovalute na osnovu očekivanja koja će od njih da ima brz, kratkoročan rast. Steem želi da izgradi zajednicu koju uglavnom poseduju i u potpunosti podržavaju oni koji imaju dugoročan pogled.

Korisnici su u mogućnosti da prebace svoj STEEM na trinaestonedeljni investicioni program, čime bi dobili dodatne beneficije u okviru platforme. STEEM koji je prebačen na takav program se naziva Steem Power (SP). Sa SP računa nije moguće prebacivati tokene ili ih deliti, osim u slučaju podnošenja zahteva za ponovnu konverziju u STEEM. To znači da se sa SP ne može tako lako trgovati putem menjačnica kriptovaluta.

Kada korisnici glasaju za neki sadržaj, njihov uticaj na distribuciju nagrada je direktno srazmeran količini SP koju poseduju. Korisnici sa većom količinom SP imaju više uticaja na raspodelu nagrada na mreži. To znači da je SP token za pristup koji omogućava onima koji ga poseduju određena ovlašćenja na Steem platformi.

Oni koji poseduju SP takođe dobijaju kamatu na količinu SP koja je na njihovom računu. Petnaest posto godišnje inflacije se plaća u vidu kamate onima koji poseduju SP. Količina kamate koju dobijaju je direktno proporcionalna količini SP koju poseduju u odnosu na ukupnu količinu SP svih korisnika.

Konverzija iz STEEM-a u SP se definiše kao ''power up-ovanje'', dok se obrnuta konverzija, iz SP u STEEM naziva ''power down-ovanje''. Količina SP koja je power down-ovana se vraća korisniku tokom perioda od 13 nedelja, u vidu 13 jednakih nedeljnih isplata, počevši od prve nedelje nakon što je podnet zahtev za power down-ovanje.

## Steem Dolari (SBD)

Stabilnost je važan aspekt uspešnih globalnih ekonomija. Bez stabilnosti, pojedinci širom sveta ne bi mogli da imaju niske kognitivne troškove dok učestvuju u trgovini i štednji. Zato što je stabilnost važan deo uspešnih ekonomija, Steem Dolari su zamišljeni kao nešto što donosi stabilnost svetu kriptovaluta i pojedincima koji koriste Steem.

Steem Dolari su potekli od ideje koja je slična konvertibilnim obveznicama, koje se često koriste kako bi se finansirali startapovi. U svetu startapova, konvertibilne obveznice su predmet kratkoročnog dugovanja i mogu se konvertovati u vlasništvo prema odnosu koji će se odrediti, obično tokom budućih rundi finansiranja. Token na blokčejnu može da se posmatra kao udeo u vlasništvu u zajednici gde konvertibilna obveznica može da se posmatra kao dug određen nekom robom ili valutom. Osobine konvertibilne obveznice dozvoljavaju vlasniku da je konvertuje u token sa minimalnim rizikom, po ceni tokena na tržištu. Stvaranje token-konvertibilnih-dolara omogućava blokčejnovima da prošire svoj uticaj dok uvećava povraćaj za vlasnike tokena.

Steem Dolari se označavaju sa SBD, što je akronim za Steem Blokčejn Dolare. Stvaranje SBD zahteva kombinaciju pouzdane cene i pravila protiv zloupotrebe. Obezbeđivanje pouzdane cene uključuje tri faktora: održavanje minimalnog uticaja pogrešnog snabdevanja, održavanje maksimalne cene proizvodnje pogrešnog snabdevanja i smanjivanje važnosti tajminga na minimum.

### Minimalizovanje lažnih snabdevanja

Vlasnici SP biraju pojedince, koji se nazivaju vitnesi (eng. witnesses) da objave cenu snabdevanja. U te izabrane vitnese imaju poverenje pre svega oni kojima je u interesu kvalitet snabdevanja. Plaćanjem onih koji su izabrani, Steem kreira tržišnu konkurenciju za sticanje prava za stvaranje snabdevanja. Što su više plaćeni snabdevači, više će izgubiti objavljivanjem lažnih informacija.

Uz skup izabranih snabdevača od poverenja, stvarna cena konverzije može da se dobije kao medijana snabdevanja. Na ovaj način, ukoliko bi neka grupa snabdevača stvorila nešto što odstupa od očekivanja, imala bi minimalni uticaj na medijanu, dok bi i dalje imala mogućnost da utiče na njihovu reputaciju.

Čak iako su svi snabdevači pošteni, moguće je da na veliki deo njih utiču stvari koje su van njihove kontrole. Steem mreža je tako dizajnirana da toleriše kratkoročnu malverzaciju medijane cene, dok zajednica radi na tome da se problem otkloni. Jedan primer problema kojem treba više vremena da se otkloni je kratkoročna manipulacija tržištem. Manipulacija tržištem je teška i skupa za održavanje na duže staze. Još jedan primer bi bio pad centralizovane menjačnice ili malverzacija podataka koje je objavila menjačnica.

Steem utiče na kratkoročna menjanja cene koristeći medijanu cene tokom perioda od 84 sata. Uzorak medijane objavljenog snabdevanja se uzima na svakih sat vremena.

Sve dok izmena cene snabdevanja traje manje od polovine vremenskog okvira pokretne medijane, to će imati minimalan uticaj na cenu konverzije. U slučaju da se dese malverzacije snabdevanjem, učesnici na mreži će moći da izglasaju one koji nanose štetu pre nego što ona počne da utiče na cenu konverzije. Možda je još važnije to što snabdevači imaju mogućnost da detektuju i isprave problem pre nego što on počne da utiče na cenu.

U okviru perioda od 84 sata, članovi zajednice imaju približno jedan i po dan da reaguju na svaki problem koji nastane.

### Ublažavanje vremenskih napada

Učesnici na tržištu mogu da pristupe informacijama brže nego što pokretna medijana cene konverzije na blokčejnu može da odreaguje. Te informacije mogu biti iskorišćene za profitiranje trgovaca na račun zajednice. Ukoliko postoji iznenadan rast cene STEEM-a, trgovci bi mogli da iskoriste konverziju svojih SBD po staroj, nižoj ceni i zatim da prodaju STEEM-e koje su dobili po novoj, višoj ceni, uz minimalni rizik.

Steem unapređuje takav scenario tako što odlaže sve zahteve za konverziju za tri i po dana. To znači da ni blokčejn ni trgovci nemaju prednost u smislu informacija o ceni u trenutku kada se konverzija izvrši.

### Umanjivanje zloupotrebe konverzije

Ako bi ljudi mogli slobodno da konvertuju u oba smera, tada bi trgovci mogli da iskoriste prednost stope konverzije na blokčejnu menjanjem velike količine tokena, bez uticaja na promenu cene. Trgovci koji vide ogroman rast cene bi mogli da konvertuju u SBD po visokoj ceni (kada je najrizičnije) i da zatim konvertuju ponovo u staru valutu nakon korekcije cene. Steem protokol štiti zajednicu od ovakvih manipulacija dozvoljavajući isključivo konverziju iz SBD u STEEM, a ne obrnuto.

Blokčejn odlučuje o tome kako i kada će se kreirati SBD i ko će da ga dobije. To održava stopu proizvodnje SBD stablinom i eliminiše većinu zloupotreba.

### Odnosi između održivog kredita i vlasništva

Ukoliko se token posmatra kao vlasništvo udela u celokupnoj količini tokena, tada token-konvertibilni-dolar može da se posmatra kao kredit. Ako odnos između kredita i vlasništva postane preveliki, čitava valuta može da postane nestabilna. Konverzije kredita mogu drastično da povećaju zalihe tokena, koji se na kraju prodaju na tržištu po smanjenoj ceni. Naredne konverzije zahtevaju izdavanje još veće količine tokena. Tako nepouzdan sistem može da se sruši, ostavljajući bezvredno vlasništvo i gomilu duga. Što je veći odnos između kredita i vlasništva toliko su manje šanse da novi investitori donesu novi kapital u projekat.

Brza promena vrednosti STEEM-a može drastično da promeni odnos između kredita i vlasništva. Blokčejn sprečava da odnos između kredita i vlasništva postane preveliki, redukovanjem količine STEEM-a, koja se dobija putem konverzije SBD, ukoliko dug teži da premaši 10%. Ako količina duga ipak premaši 10% ukupnog tržišnog kapitala STEEM-a, blokčejn će automatski redukovati količinu STEEM-a koja se generiše putem konverzija na maksimalno 10% tržišnog kapitala. Ovim se osigurava da blokčejn nikada neće imati odnos kredita i vlasništva veći od 10%.

Procentualne donje granice za proizvodnju STEEM-a se zasnivaju na zalihama, uključujući i vrednost svih SBD i SP, izračunatu u STEEM-ima na osnovu trenutnog kursa.

### Kamata

SBD plaća kamatu onima koji ga poseduju. Kamatnu stopu određuju isti ljudi koji objavljuju cenu snabdevanja, tako da ona može da se prilagodi uslovima tržišta. Sav kredit nosi sa sobom i rizik onom koji ga pozajmljuje. Onaj ko čuva SBD bez podizanja, efektivno pozajmljuje zajednici vrednost dolara. Oni veruju da će u budućnosti, u jednom trenutku neko hteti da kupi SBD od njih za dolar ili da će postojati investitori koji će želeti da kupe STEEM, u koji su prethodno konvertovali svoj SBD.

Oni koji poseduju STEEM i SP stiču prednost kada članovi zajednice žele da poseduju SBD. Ova prednost pojačava dobitak od rasta i u isto vreme doprinosi rastu. Oni koji poseduju STEEM će biti pod uticajem smanjenja procentualnog udela, ukoliko cena padne. Projekti sa kripto valutama su pokazali da dobici od povećanja baze korisnika koji imaju poverenja u mrežu sa kapitalom, dodaju više vrednosti mreži nego ijedno proređivanje koje se može desiti tokom pada.

### Određivanje cene snabdevanja

Pronicljivi čitaoci su možda zaključili da sredstva koja donose kamatu mogu koštati više ili manje od proizvoda na kom se zasnivaju, u zavisnosti od toga da li to sredstvo ima dodatne mogućnosti za ostvarivanje profita. Sa velikom kamatnom stopom koja se dobija na sredstva koja su fiksna u odnosu na US dolar, mnogo ljudi će da nudi Steem Dolar sve dok njegova cena više ne bude 1$. U ekonomiji postoji princip koji je poznatiji kao nemoguće trojstvo[^4] koji tvrdi da je nemoguće da postoje ove tri stvari istovremeno:

1. Stabilan devizni kurs
2. Slobodan protok kapitala
3. Nezavisna monetarna politika

Ukoliko snabdevači na Steemu žele da postignu nezavisnu monetarnu politiku koja će im dozvoliti da naprave i unište Steem Dolare, dok istovremeno imaju potpunu kontrolu nad kamatnom stopom, onda će imati probleme. Nemoguće trojstvo kaže da Steem Dolari ili moraju da ograniče protok kapitala ili imaju nestabilan devizni kurs u odnosu na dolar ili da imaju ograničenu kontrolu nad kamatnom stopom.

Glavna obaveza snabdevača na Steem blokčejnu je da održe stabilan, 1:1 odnos konverzije između SBD i američkog dolara (USD). Kada god se SBD konzistentno menja za više od 1.00$ USD, kamatne isplate moraju da se zaustave. Na tržištu gde 0% kamate na dug i dalje zahteva naknadu, može se reći da tržište želi da pruži veći kredit nego što je dug koji zajednica želi da preuzme. Ako se to dogodi, SBD će biti procenjen na više od 1.00$ i zajednica može tu malo šta da učini, bez menjanja negativnih kamatnih stopa.

Ako je odnos kredita prema vlasništvu nizak i vrednost SBD-a je manja od $1.00, tada kamatna stopa treba da se poveća. Ovo će da ohrabri više ljudi da čuvaju svoj SBD i da time održe cenu.

Ako je cena SBD manja od $1.00 USD i postoji visok odnos kredita prema vlasništvu, tada bi snabdevanje trebalo da bude korigovano da daje više STEEM-a po jednom SBD-u. To bi povećalo potražnju za SBD-om, dok bi istovremeno smanjilo odnos kredita prema vlasništvu i ponovo uspostavilo ravnotežu između SBD i USD.

Pod pretpostavkom da vrednost STEEM-a raste brže nego što Steem stvara nove SBD, odnos kredita prema vlasništvu bi trebalo da ostane ispod ciljnog odnosa da bi svi imali benefite od kamate. Ako vrednost mreže stagnira ili opada, tada bi svaka ponuda kamate samo pogoršala odnos kredita i vlasništva.

U stvari, snabdevači imaju poverenje i odgovornost za pripremanje monetarne politike zarad održavanja stabilnog odnosa sa američkim dolarom. Zloupotreba ovoga može da ošteti vrednost STEEM-a, tako da oni koji poseduju SP moraju mudro da biraju ''vitnese'' na koje mogu da računaju da prilagode cenu snabdevanja i kamatne stope prema prethodno navedenim pravilima.

Ukoliko odnos kredita i vlasništva postane opasno visok i učesnici na tržištu počnu da izbegavaju zahteve za konverzijom, tada bi snabdevanje trebalo da postane prilagođeno kako bi se povećala stopa prema kojoj se STEEM plaća za konvertovanje SBD.

Promene politike kamatne stope i/ili bilo kojih dodataka/popusta na STEEM/SBD stopu konverzije bi trebalo da budu spor i odmeren odgovor na dugoročne devijacije proseka, pre nego pokušaj da se napravi odgovor na kratkoročne uslove tržišta.

Verujemo da će ova pravila ohrabriti učesnike na tržištu da je malo verovatno da izgube novac čuvanjem SBD-a koji je kupljen po ceni od $1.00. U potpunosti se očekuje da postoji uzak opseg trgovine između $0.95 i $1.05 za SBD prema uobičajenim uslovima na tržištu.

## Subjektivni Doprinosi

Subjektivni Proof of Work predstavlja alternativni pristup raspodeli valute koji poboljšava sisteme koji su u potpunosti *objektivni* Proof of Work kao što je to majning. Primene valute koja ima implementiran *subjektivni* prof of work su mnogo šire od bilo kog *objektivnog* prof of work sistema, zato što takav sistem može biti iskorišćen da se izgradi zajednica oko bilo koje ideje koja ima jasno definisanu svrhu. Kada se pojedinci pridruže zajednici, oni usvajaju određeni skup verovanja i mogu da ojačaju vrednosti zajednice ili njenu svrhu.

U suštini, kriterijum po kom se procenjuje rad je potpuno subjektivan i definisan je van samog izvornog koda. Jedna zajednica će možda želeti da nagradi umetnike, druga pesnike, a neka sledeća komičare. Neke zajednice će možda želeti da podrže humanitarne akcije ili da unaprede političke agende.

Vrednost svake valute zavisi od toga koliko je potreban uticaj određene zajednice i od toga koliko velika zajednica može da postane, prema verovanju na tržištu. Za razliku od prethodnih sistema, subjektivni proof of work omogućava zajednici da potpuno finansira razvoj bilo čega što smatra vrednim i omogućava monetizaciju vremena koje prethodno nije moglo da bude monetizovano.

### Distribuiranje valute

Postoje dva načina na koje ljudi mogu da uđu u zajednicu kripto valuta: mogu da ih *kupe* ili mogu da ih *zarade*. U oba slučaja korisnici donose neku vrednost valuti, međutim, većina ljudi ima više *slobodnog vremena* nego što ima novca u *gotovini*. Zamislite da je cilj pokretanje valute u siromašnoj zajednici koja u suštini nema *novac* ali ima dosta *slobodnog vremena*. Ako bi ljudi mogli da zarade novac tako što bi radili jedni za druge, tada bi uneli vrednost kroz zajedničku razmenu koja bi bila olakšana pravednim računovodstvenim sistemom.

Distribuiranje valute ka što više ljudi na način koji bi se generalno smatrao pravednim je izazovan zadatak. Zadaci čija vrednost može u potpunosti da se oceni objektivnim kompjuterskim algoritmom su po prirodi ograničeni i generalno imaju ograničene beneficije. U slučaju majnovanja koje je kao kod Bitcoin-a, kao rezultat može da se javi proizvodnja specijalizovanog hardvera i motivacija ljudi da provedu vreme razvijajući efikasnije algoritme. To može biti od pomoći da se pronađu prosti brojevi, ali ni jedna od ovih stvari ne donosi smislenu vrednost društvu ili zajednici koja poseduje valutu. Što je još važnije, ekonomije obima i tržišta će na kraju isključiti svakoga ko nije ekspert iz učešća u ovakvoj vrsti distribucije. Sve u svemu, majnovanje koje se zasniva na procesorskoj snazi je samo drugi način *ulaganja u projekat*, jer je opet neophodan novac za plaćanje električne energije ili razvoj hardvera koji je potreban za rad.

Kako bi svi dobili jednaku šansu da se uključe u projekat i zarade valutu, ljudima mora biti pružena šansa za rad. Jedan od izazova je kako proceniti relativni kvalitet i kvantitet rada koji vrše pojedinci i shodno tome izdvojiti odgovarajuće nagrade za milione korisnika. Za to je neophodno uvođenje podesivog procesa za glasanje. To posebno znači da nadređeni koji izdvajaju sredstva moraju da budu raspoređeni i decentralizovani što je više moguće.

Prvi korak u nagrađivanju miliona korisnika je obavezivanje distribuiranju fiksne količine valute, bez obzira na to koliko je posla odrađeno ili kako korisnici glasaju. Ovo menja pitanje *''Da li da isplatimo?''* u *''Koga bi trebalo da isplatimo?''* i šalje signale na tržištu da se novac distribuirao i prodao onome ko je ''ponudio'' najviše *rada* na licitaciji. Ovo je slično Bitcoin-ovom obećanju da će da nagradi sa 50 BTC svakoga ko pronađe najteže hash-eve. Kao i u slučaju Bitcoin-a, sav rad mora da bude odrađen pre isplate i ništa što se zasniva na nekom obećanju da će biti urađeno se neće platiti.

Sledeći korak je da se nagradi svako ko radi nešto pozitivno sa *nečim*. To se postiže tako što se rangira sav rad koji je urađen i prema tome proporcionalno vrši distribucija. Što tržište bude konkurentnije, biće teže (tražiće se veći kvalitet ili kvantitet) da se dobije ista isplata.

### Glasanje o distribuciji valute

Pretpostavimo da treba da distribuiramo fiksnu količinu novca i da oni koji imaju dugoročni interes u budućoj vrednosti i korisnosti valute odlučuju kako da je raspodelimo. Svaki korisnik koji ima udela dodeljuje svoj glas onome za koga smatra da je odradio najbolji posao i na kraju dana sav dostupan novac za taj dan je podeljen proporcionalno glasovima tako da svako, čak i sa samo jednim pozitivnim glasom, dobije nešto.

Prost proces glasanja stvara Dilemu zatvorenika za n ljudi (eng. N-Person Prisoner's Dilemma)[^5], gde svaki glasač ima podsticaj da glasa za samog sebe na račun višeg cilja zajednice. Ako svaki glasač odstupi od pravila i glasa za sebe, tada se valuta neće distribuirati i to generalno neće imati nikakvog efekta na mrežu. Sa druge strane, ako samo jedan glasač odstupi od pravila i glasa za sebe, onda će on osvojiti nezaslužen profit i to će imati minimalni uticaj na ukupnu vrednost valute.

#### Zloupotreba glasanja

Bez obzira na to koliko novca ima neki pojedinac, uvek postoji dosta drugih pojedinaca sa sličnom količinom novca. Čak i najbogatiji pojedinac retko kada ima više od sledeća dva najbogatija pojedinca zajedno. Pored toga, oni koji imaju najveću investiciju u zajednici takođe imaju i najviše za izgubiti, ako pokušaju da izigraju sistem glasanjem za sebe. To bi bilo kao kada bi CEO kompanije odlučio da ne plaća više zaposlene kako bi mogao da preuzme sav profit za sebe. Svi bi napustili tu kompaniju i otišli u neku drugu i ona bi postala bezvredna, a CEO bi pre bankrotirao nego što bi se obogatio.

Na svu sreću, svaki posao koji dobija velike količine glasova privlači i najviše pažnje. Pomoću negativnog *glasanja*, moguće je da mali vlasnici udela ponište glasačku moć dogovorene grupe ili velikih vlasnika udela. Pored toga, veliki vlasnici imaju više toga da izgube ukoliko valuta propadne zbog zloupotrebe nego što bi dobili glasanjem za sebe. U stvari, pošteni vlasnici velikih udela će verovatno biti korisniji regulišući zloupotrebe i koristeći negativno glasanje, nego što bi bili glasanjem za male doprinose.

Upotreba *negativnog glasanja* kako bi se sprečili ljudi da zloupotrebe sistem podržava *mentalitet kraba* (eng. crab mentality) koji mnogi ljudi imaju kada primete da jedan pojedinac profitira na račun ostalih. Dok mentalitet kraba uglavnom asocira na kratkovide ljude koji sprečavaju dobre ljude da uspeju, to takođe omogućava dobrim ljudima da ograničavaju loše. Jedini problem sa tim mentalitetom je kada ljudi *pogrešno veruju* da neko profitira na račun ostalih.

**Priča o kofi sa krabama**[^6]

Čovek je šetao plažom i ugledao je drugog čoveka kako peca pored kofe sa mamcima. Kako se približio, video je da kofa nema poklopac i da ima žive krabe unutra.

''Zašto ne poklopiš svoju kofu, tako da ti krabe ne bi pobegle?'', upitao je.

''Ne razumeš.'', odgovori mu čovek, ''Da je u kofi samo jedna kraba, ona bi pobegla vrlo lako. Međutim, kada ima više kraba u kofi, ukoliko jedna pokuša da pobegne, ostale bi je zgrabile i povukle nazad, tako da i ona završi kao i sve ostale.''

Isti slučaj je i sa ljudima. Ako jedan pokuša da uradi nešto drugačije, dobije bolje ocene, unapredi sebe, pobegne iz svoje okoline ili sanja velike snove, ostali ljudi će se truditi da ga spreče u tome, tako da na kraju završi kao i oni.

Eliminisanje ''zloupotrebe'' nije moguće i ne bi trebalo da bude cilj. Čak i oni koji se trude da ''zloupotrebe'' sistem i dalje rade neki posao. Bilo koja kompenzacija koju dobiju za svoj uspešan pokušaj zloupotrebe je vredna za distribuciju valute koliko i ''make-work'' sistem koji se koristi u klasičnom Bitcoin majnovanju ili u majnovanju u dogovoru, pomoću bazena za majnovanje (eng. mining pools). Neophodno je samo da se osigura da zloupotrebe nisu toliko uobičajene da podrivaju motivaciju za pravi posao za zajednicu i njenu valutu.

Cilj pravljenja valute zajednice je da imamo više ''kraba u kofi''. Organizovati ekstremne mere kako bi se sprečile sve zloupotrebe je kao pokušaj da se zatvori kofa kako bi se sprečilo par kraba da pobegnu po cenu da postane daleko teže da se ubace nove krabe u kofu. Dovoljno je napraviti zidove klizavim i dati ostalim krabama dovoljno moći da spreče ostale da pobegnu.

### Ograničavanje količine glasova

Glavni posao kod minimizovanja zloupotrebe je ograničavanje količine glasova. Pojedinci mogu da pročitaju i izglasaju određeni broj stvari dnevno. Svaki pokušaj da se glasa češće je znak automatizacije i potencijalne zloupotrebe. Kroz ograničenje, glas vlasnika udela koji glasaju češće će se računati manje od onih vlasnika koji ne glasaju toliko često. Kroz ograničenje, glas vlasnika udela koji glasaju češće će se računati manje od onih vlasnika koji ne glasaju toliko često.

Korisnicima je dodeljena fiksna količina snage glasa. Pri tome je snaga glasa pomnožena sa tokenima korisnika koji predstavljaju njihov udeo, kako bi se odredila količina koja će da bude izdvojena iz bazena nagrada za dati post. Svaki glas koji se dodeljuje, koristi određeni procenat preostale snage glasa. Korisnici mogu da glasaju za više postova, ali će u tom slučaju svaki glas vredeti manje i biće potrebno više vremena kako bi se regenerisala puna snaga glasa. Snaga glasa se regeneriše po fiksnoj stopi od 20% dnevno.

### Distribucija isplate

Jedan od primarnih ciljeva Steem-ovog sistema nagrađivanja je da stvori najbolje diskusije na internetu. Svake godine, 75% godišnje inflacije je distribuirano korisnicima koji kreiraju, glasaju i diskutuju o sadržaju. To je kao kada bi Bitcoin davao dnevno nekoliko miliona dolara najboljim autorima.

Stvarna distribucija će zavisiti od oblika glasanja korisnika, ali pretpostavljamo da će se uglavnom nagrade distribuirati ka najpopularnijim sadržajima.

Zifov zakon (eng. Zipf's Law)[^7] je jedno od empirijskih pravila koje karakteriše okvir fenomena stvarnog sveta iznenađujuće dobro. On kaže da ako uzmemo neki veliki skup po veličini ili popularnosti, drugi element u skupu će biti otprilike upola manje vredan od prvog, treći će imati jednu trećinu vrednosti itd. Uopšteno, k-ti rangirani član će imati vrednost 1/k prvog člana.

![](\img_the_new_marketplace.png)

Ako uzmemo popularnost kao grubu meru vrednosti, tada je vrednost svakog pojedinačnog člana data Zifovim zakonom. Odnosno, ako imamo milion članova, onda će najpopularnijih 100 doneti trećinu ukupne vrednosti, sledećih 10,000 sledeću trećinu i preostalih 989,900 članova poslednju trećinu. Vrednost skupa od n članova je proporcionalna log(n).

Cilj ove distribucije glasanja i nagrađivanja je da ponudi velike nagrade za dobar sadržaj i da u isto vreme nagradi slabije autore shodno njihovom doprinosu.

Ekonomske posledice ovoga su slične lutriji gde ljudi precenjuju svoje šanse da dobiju glasove i samim tim rade više nego što očekivana količina nagrade to zahteva i samim tim maksimizuju ukupnu količinu rada u službi cele zajednice. Činjenica da svi ''zarade po nešto'' je zasnovana na istoj psihologiji koju kockarnice koriste da bi ljudi nastavili da se kockaju. Drugim rečima, male nagrade pomažu da se podstakne ideja da je moguće osvojiti i veće nagrade.

### Isplate

Kada post dobije isplatu, ona se deli u formi kao 50% SBD i 50% SP. SP daje korisniku povećanu jačinu glasa i transakcije, dok SBD daje korisniku trenutni benefit u vidu stabilne valute. Kao što smo već i pisali, SP je zamišljen tako da ohrabri dugoročno čuvanje, pre nego kratkoročnu prodaju valute. Ovo podstiče više korisnika da imaju interese u dugoročnom uspehu platforme.

Korisnici takođe imaju opciju da budu plaćeni 100% u SP, kao i da odbiju nagradu za post. Kada korisnik odbije nagradu za post, novac koji bi mu bio isplaćen ostaje u bazenu nagrada, kako bi kasnije bio distribuiran ostalim korisnicima.

# Algoritam konsenzusa

Konsenzus je proces kada zajednica dođe na nedvosmisleni, opšteprihvaćeni dogovor o nekom slučaju. Postoje mnogi algoritmi koje je društvo razvilo kako bi se postigao konsenzus oko toga ko ima pravo na šta. Svaka vlada na planeti je primitivni algoritam konsenzusa prema kom se populacija slaže da se pridržava određenog skupa pravila koji je ugrađen u ustav. Vlada formira sudove, sudije i porote da subjektivno razmotre činjenice i donesu konačnu odluku. U većini slučajeva, narod će da se pridržava odluke čak iako je ona pogrešna.

Algoritmi koje koriste kriptovalute obezbeđuju bolji način da se dostigne konsenzus. Kriptografski potpisana izjava od strane pojedinca je memorisana u javnoj knjizi koja uspostavlja apsolutni, globalni sled događaja. Deterministički algoritam tada može da obradi tu knjigu kako bi došao do zaključka koji može da bude opšteprihvaćen. Sve dok se članovi zajednice slažu u pogledu algoritma, rezultat tog algoritma je autoritativan.

Osnovna briga je određivanje kompetentne izjave koja bi trebalo da uđe u taj javni zapisnik. Sistemi bi trebalo da budu dizajnirani da minimizuju potencijalnu cenzuru. Cenzura u javnom zapisniku je nešto slično kao kada biste sprečili nekoga da glasa na izborima. U oba slučaja je pojedinac sprečen da utiče na globalni konsenzus.

## Konsenzus na Steem-u

Konceptualno, algoritam konsenzusa koji je usvojen na Steem-u je sličan algoritmu koji je usvojen od strane ostalih kompanija širom sveta. Ljudi kojima je u interesu da imaju udela u budućoj vrednosti Steem-a glasaju da izaberu pojedince koji će biti odgovorni da unesu izjave u javni zapisnik. Glasanje je proporcionalno udelu svakog pojedinca.

U svetu kriptovaluta, javni zapisnik je obično definisan kao *blokčejn*. *Blok* je grupa potpisanih transakcija.

Sa Steem-om, proizvodnja blokova se odvija u rundama. U svakoj rundi, 21 'vitnes' je izabran da proizvodi i potpisuje blokove transakcija. Dvadeset od ovih izabranih vitnesa je izabrano glasanjem, dok je jedno mesto podeljeno među svim vitnesima koji nisu ušli u top 20, proporcionalno njihovim glasovima. Dvadeset jedan aktivan vitnes se menja svake runde da bi sprečili nekog od njih da konstantno ignoriše blokove koji su proizvedeni od strane istog vitnesa koji je tu bio ranije. Svaki vitnes koji propusti blok i koji ne proizvede ništa u poslednjih 24 sata će biti isključen sve dok ne ažurira svoju šifru za potpisivanje bloka.

Ovaj proces je zamišljen tako da obezbedi najbolju pouzdanost dok osigurava da svi imaju mogućnost da učestvuju u proizvodnji blokova bez obzira na to da li su dovoljno popularni da dobiju top mesto. Ljudi imaju tri opcije da izbegnu cenzuru od strane 20 izabranih vitnesa: da pažljivo čekaju u redu sa svima koji nisu u top 20 ili da kupe više SP, kako bi poboljšali snagu glasa. Generalno, korišćenje cenzure je dobar način da izabrani vitnesi izgube svoj posao i samim tim, malo je verovatno da će biti problema sa cenzurom na Steem-u.

Pošto se aktivni vitnesi unapred znaju, Steem može da rasporedi vitnese da proizvode blokove svake tri sekunde. Vitnesi sinhronizuju svoju proizvodnju blokova sa NTP protokolom. Varijacija ovog algoritma je u upotrebi na BitShares mreži više od godinu dana, gde se pokazala kao pouzdana.

# Eliminacija troškova transakcije

Steem je daleko dogurao kako bi nagradio ljude za doprinos mreži, tako da bi bilo kontraproduktivno da preokrene svoju politiku i da počne da naplaćuje ljudima svaku interakciju sa zajednicom.

Blokčejn tehnologija trenutno zavisi od troškova transakcije kako bi se sprečilo spamovanje. Ovi troškovi prouzrokuju sve probleme vezane za mikro transakcije i sprečavaju korišćenje blokčejna za transakcije malih vrednosti. Aplikacije koje su u potpunosti decentralizovane bi morale da ponude korisnicima besplatne transakcije, kako bi mogle da budu konkurentne centralizovanim alternativnim rešenjima. Ovaj papir predstavlja pristup koji Steem koristi kako bi eliminisao troškove i samim tim omogućio postojanje širokog spektra decentralizovanih aplikacija, koje bi inače bile neodržive.

## Problem sa troškovima

Blokčejnovi su decentralizovane mreže gde su sve transakcije prosleđene svim učesnicima. Uglavnom, blok koji se proizvede sadrži neke ili sve transakcije koje su na čekanju. Svi blokčejnovi moraju da pronađu rešenje kako da spreče zlonamerne korisnike da iskoriste dostupan kapacitet mreže svojim bezvrednim transakcijama. Te bezvredne transakcije mogu da spreče da se izvrše ostale vredne transakcije i time da unište mrežu.

Prema tome, rešenje koje je prihvaćeno na većini blokčejnova je da se naplati minimalni trošak transakcije. Provizija od samo nekoliko centi je dovoljna da napad na mrežu postane neprofitabilan i skup. Dok ovaj pristup rešava problem spamovanja, ujedno otvara i nove probleme. Zamislite da se problem spamovanja e-maila rešava naplaćivanjem male provizije - ljudi bi prestali da koriste e-mail.

### Mikro isplate ne funkcionišu

Osnovni problem sa naplaćivanjem troškova transakcije je da mikro isplate ne funkcionišu, naročito za radnje korisnika koje imaju nisku vrednost. Kada se provizija naplaćuje za svaku transakciju, to ograničava tipove transakcija koje decentralizovana mreža može da obradi. Bez obzira na to koliko je smislen razlog za naplaćivanje neophodnih troškova, korisnici i dalje ne vole da im se naplaćuje sve što rade.

Zamislite kada bi nam veb sajtovi koje koristimo svakodnevno naplaćivali svaki put kada izmenimo naš nalog menjanjem šifre. Korisnici očekuju da određene stvari budu besplatne. Zahtevanjem od korisnika da odlučuju na osnovu toga da li njihova akcija ima neki trošak, stvara se strah koji na kraju rezultuje time da korisnici napuste mrežu. Transakcije ne mogu da koštaju toliko mnogo da zahtevaju odlučivanje, već tako malo da ta odluka bude automatska. Postoji određena količina straha koja proizilazi iz svake odluke o kupovini, bez obzira koliko je ona mala. Nju ne stvara ni interfejs koji se koristi ni vreme koje je potrebno, već sam čin odlučivanja.

Mikro isplate, kao i sve isplate, zahtevaju poređenje: *'' Da li ovoliko nekog X zaista vredi ovoliko Y?''* To je mali mentalni trošak koji ne može da se optimizuje, jer je jedina transakcija koju će korisnik da odobri bez razmišljanja ona koja ga ne košta ništa, što u suštini i nije transakcija.

- Klej Širki (eng. Clay Shirky)[^8]

U svetu finansija, mali troškovi su prihvatljivi jer je vrednost transakcija prilično visoka u odnosu na proviziju koja se naplaćuje, pa je kupcu lako da odluči da nešto kupi. Svet potencijalnih blokčejn aplikacija je daleko veći od isključivo finansijskih isplata i obuhvata mnoge neophodne transakcije čiji su troškovi neprihvatljivi korisnicima.

Sistemi, kao što su BitShares, Nxt, Counter Party i Stellar dozvoljavaju korisnicima da ograniče porudžbine na blokčejnu i za to im naplaćuju malu proviziju. Kasnije, ako korisnici žele da otkažu porudžbinu, još jedna provizija im se naplaćuje. Sistemi kao što je Ethereum su to podigli na sasvim novi nivo - naplaćujući po kalkulaciji. Svi ovi sistemi se muče da privuku nove mejnstrim korisnike iz istog razloga zbog kog bi decentralizovani pretraživač imao poteškoće da privuče Google-ove korisnike, ako bi naplaćivao malu proviziju za svaku pretragu. Bez obzira na to koliko je dobra usluga, ljudi očekuju da određene stvari budu besplatne. To je tačno čak i kada korisnik na kraju plati ukupno više, ali u okviru druge strukture naplaćivanja.

### Troškovi su prepreka na ulazu

Bilo koji trošak stvara barijeru na samom ulazu za nove korisnike. Pre nego što neko počne da eksperimentiše sa Ethereum-om, mora prvo da nabavi neke ETH tokene. Svako ko želi da napravi decentralizovanu aplikaciju na Ethereum-u, mora da prosledi troškove svojim korisnicima. Kupovina kripto valuta nije lak zadatak i retko kada ima smisla za iznose manje od 10$. To znači da novi korisnici koji žele da isprobaju novu decentralizovanu aplikaciju moraju prvo biti ubeđeni da daju 10$.

### Menjanje troškova

Vremenom, mreža mora da prilagodi svoje troškove. To se može dogoditi ili zbog povećanja vrednosti tokena ili zbog povećanja kapaciteta. Korisnici vole predvidive troškove i sigurnu uslugu. Iako je moguće da se troškovi dinamički prilagode tokom perioda korišćenja, rezultat je loše korisničko iskustvo.

### Sybil napadi

Centralizovani veb sajtovi sprečavaju spam pomoću ograničenja i neke vrste lične verifikacije. Čak i nešto jednostavno kao što je reCAPTCHA [^9] je dovoljno da se ograniči stvaranje lažnih naloga. Ukoliko neko zloupotrebljava svoj nalog, onda centralizovani veb sajt može da ga blokira.

U decentralizovanom sistemu ne postoji direktan način banovanja korisnika niti centralizovani provajder može da implementira reCAPTCHA i ograniči stopu kreiranja naloga. U suštini, nemogućnost da se cenzurišu korisnici je jedan od glavnih prodajnih aduta blokčejn tehnologije.

### Puna rezerva u odnosu na delimičnu rezervu

Možemo da posmatramo blokčejn kao saradnika internet provajdera (eng. Internet Service Provider, ISP) koji poseduje sve kablove u gradu i ima maksimalni propusni opseg koji može da obezbedi u svakom trenutku. Ljudi koji žive u tom gradu mogu da kupe deonice ISP-a i time dobijaju pravo da koriste jedan deo propusnog opsega.

ISP ima dva izbora, da pokrene sistem ''pune rezerve'' ili ''delimične rezerve''. U okviru sistema pune rezerve, svaki korisnik ima dozvoljen deo maksimalnog propusnog opsega koji je proporcionalan u odnosu na njegove deonice. Pošto ne koriste svi internet u isto vreme, gradska mreža ne bi iskoristila svoje pune kapacitete.

U okviru sistema delimične rezerve, korisnici mogu da iskoriste veći propusni opseg nego koliko im je propisano, dokle god svi ne koriste internet u isto vreme. Problem sa radom delimične rezerve je taj da dolazi do zagušenja kada god previše ljudi odluči da koristi mrežu u isto vreme. ISP mora da odredi prioritete propusnog opsega tokom perioda zagušenja. U najgorem slučaju, potpuno zagušena mreža bi morala da se prebaci na sistem pune rezerve. Tu dolazimo do izazova, a to je određivanje odgovarajućeg odnosa delimične rezerve.

## Propusni opseg umesto kanala za mikro isplate

Rešenje za probleme sa mikro isplatama je u implementiranju *dinamičkih delimičnih rezervi*. U okviru ovog modela, blokčejn će automatski prilagoditi odnos rezerve za mrežu u toku perioda zagušenja. Blokčejn će podesiti željenu upotrebu koja ostavlja dovoljno mesta za kratkoročne promene u potražnji. Svaki put kada je potražnja neprekidna, blokčejn smanjuje maksimalni propusni opseg po deonici. Kada je talas potražnje završen i postoji višak kapaciteta, blokčejn može da polako poveća odnos propusnog opsega po deonici.

Propusni opseg koji upotrebljava svaki korisnik bi trebalo da bude izmeren tokom dovoljno dugog perioda da dozvoli korisniku vremensku promenu njegove upotrebe. Korisnici imaju običaj da se uloguju, rade dosta stvari u isto vreme, a zatim da se izloguju. To znači da njihov propusni opseg tokom kratkog vremenskog perioda može da izgleda kao dosta viši u odnosu na ono što se posmatra na duži vremenski period. Ako je vremenski okvir produžen previše, tada se odnos rezerve neće dovoljno brzo prilagoditi kratkoročnom talasu potražnje. Ako je okvir prekratak, tada će grupno korišćenje imati preveliki uticaj na obične korisnike.

Po našoj proceni, to bi trebalo da bude dovoljno da se izmeri prosečan nedeljni propusni opseg korisnika. Svaki put kada korisnik popuni transakciju, ta transakcija je uključena u njegov sopstveni pokretni prosek. Svaki put kada korisnički pokretni prosek premašuje trenutni limit mreže, transakcija je odložena sve dok se prosek ne spusti ispod granice.

### Uticaj kapaciteta

Kapacitet blokčejna nije nužno ograničen. U okviru tehnoloških mogućnosti infrastrukture interneta, dobro je povećati veličinu Bitkoin bloka do 10 MB, što će za uzvrat smanjiti minimalnu neophodnu količinu na računu sa faktorom 10. Bitkoin trenutno podržava 3 transakcije po sekundi, dok su alternativne implementacije u mogućnosti da podrže 1000 transakcija po sekundi.

### Poređenje sa troškovima

Ako pretpostavimo da korisnik sa količinom BTC vrednom 25 dolara vrši transakcije jednom nedeljno i plaća proviziju od $0.04 svaki put, to znači da bi na godišnjem nivou njegovi troškovi bili preko $2.00. Korisnik bi morao da zaradi 8% kamate na svojih 25% kako bi pokrio svoje troškove. Veće su šanse da će korisnici da čuvaju svoj novac na blokčejnu, tako da bi taj korisnik sa količinom BTC u vrednosti od $25 uštedeo $2 tokom godine, usvajanjem pristupa koji ograničava stopu, pre nego pristupom koji se zasniva na troškovima. Sa samo 175$ bi mogli da vrše transakcije svakog dana i da uštede $14 godišnje.

### Kreiranje naloga

Steem sistem, zasnovan na nalozima sa javnim računom, pojednostavljuje implementaciju algoritma za ograničenje stope, koji je zasnovan na propusnom opsegu. Svaki nalog koji ima iznos na računu manji od minimalnog iznosa, koji je neophodan za transakciju jednom nedeljno, neće moći da vrši transakcije. To znači da bi svi novi nalozi morali da budu snabdeveni sa bar minimalnim iznosom. To takođe znači da korisnici mogu da vrše transakcije malih iznosa, sve dok imaju veći iznos na računu i koriste svoj nalog.

Moguće je da nalozi sa malim iznosom na računu, koji su kreirani tokom perioda slabijeg korišćenja mreže, postanu nedostupni, ako se korišćenje mreže poveća. Sredstva se mogu nadoknaditi u bilo kom trenutku, privremenim delegiranjem većeg iznosa na račun.

Sa namerom da se održi kvalitet korisničkog iskustva, sa minimalnim brojem mrtvih naloga, svi novi nalozi bi trebalo da počnu sa iznosom koji je deset puta veći od neophodnog iznosa za nedeljnu transakciju. Na ovaj način, čak i ako se potražnja poveća sa faktorom 10, nalog će ostati održiv.

Svaki početni iznos na računu bi trebalo da potiče od korisnika koji kreira nalog, zbog potencijalnih sybil napada.

### Razlozi za minimalni iznos na računu

Koncept usmeravanja korisnika da održe minimalni iznos na računu potiče prirodno od same vrednosti korisnika[^10]. Svako ko ima svoj biznis zna da svaki korisnik ima značajnu vrednost. Različiti biznisi troše između $30 i $200 da bi stekli novog korisnika. Nekada plaćaju korisnike direktno, nekada za reklamiranje, a nekada se i cele kompanije kupuju samo zbog njihove baze korisnika. Nakon što kompanija stekne korisnika, često mu daje mnoge *besplatne usluge* samo kako bi ga zadržala dovoljno dugo da ga monetizuje na neki drugi način.

Ripple koristi minimalni iznos[^11] koji se skalira zajedno sa upotrebom resursa naloga i zahteva da svi novi nalozi budu snabdeveni sa bar ovim minimalnim iznosom. Trenutno, taj minimalni iznos je $0.15 što je više od $0.10, koliko smo procenili da bi bilo potrebno da neko slobodno vrši transakcije jednom nedeljno.

Blokčejn može da nametne minimalnu vrednost po korisniku putem jednostavnog zahtevanja minimalnog iznosa na računu. Svaki biznis koji ima za cilj da dovede novog korisnika na blokčejn može da snabde nalog tog korisnika minimalnim iznosom koji će mu dozvoliti da vrši transakcije. Zahtevanje relativno velike provizije ($1.00) za registraciju novih korisnika će naterati svakoga ko nudi besplatne naloge da proveri kvalitet i jedinstvenost svakog naloga pre njihovog registrovanja na blokčejnu.

Održavanje minimalnog iznosa ima efekta isto kao kada biste zahtevali od korisnika da plate proviziju transakcije kamatom koju mogu da zarade na osnovu iznosa na svom računu. Minimalni iznos je jednostavno iznos na računu koji je neophodan kako bi se zaradila dovoljna kamata da se plati provizija u relativno kratkom vremenu.

Na svu sreću, minimalni iznos koji je neophodan može biti nizak koliko i dolar i to je ono što korisnici razumeju i cene. Troškovi izgubljene kamate ne prouzrokuju kognitivni trošak mikro provizije i daleko su prihvatljiviji korisnicima.

STEEM tokeni koji su iskorišćeni za snabdevanje novog naloga se pretvaraju u SP tog novog naloga. Deo SP sa tog naloga može da se pozajmi (da bude delegiran) od vlasnika naloga. Kada korisnik pozajmi SP, može da ga koristi za glasanje i propusni opseg kao da je to njegov SP, ali ta količina SP i dalje pripada onome ko ju je delegirao. Korisnik može da povuče delegaciju u svakom trenutku. Nakon određenog perioda, SP će da bude vraćen na originalni račun.

### Efektivnost u odnosu na troškove

Da bismo uporedili efektivnost ograničenja stope u odnosu na troškove, moramo da razmotrimo kako se ova dva sistema ponašaju tokom talasa napada. U slučaju Bitkoina, napadač sa $10,000 bi mogao da poremeti uslugu na ceo dan, popunjavanjem svakog bloka. Isti napadač, u sistemu sa dinamičkim odnosom delimične rezerve, ne bi mogao da poremeti uslugu ni za jedan jedini blok.

Ako razmotrimo daleko ozbiljniji slučaj i pretpostavimo da napadač ima 1% svih novčića, to bi značilo da napadač ima 60 miliona dolara. Takav napadač bi mogao da sabotira uslugu na Bitkoin blokčejnu na 16 godina, osim ukoliko majneri ne bi povećali provizije ili kapacitet. Čak i ako bi provizija bila $15 po transakciji, takav napadač bi mogao da drži mrežu sabotiranu 16 dana.

U okviru pristupa sa ograničenjem stope, neko ko poseduje 1% novčića sa namerom da spamuje mrežu bi to uspeo za manje od 30 sekundi.

### Iznajmljivanje ili kupovina? Ili deljenje vremena?

Kada neko poseduje kuću, on očekuje da ima pravo da je koristi besplatno. Ako grupa ljudi kupi zajedno kuću, tada svako od njih može očekivati pravo na korišćenje proporcionalno svom procentu udela tokom kupovine. Blokčejn zasnovan na troškovima je isto kao kada biste iznajmili kuću od njihovih vlasnika, gde je ograničenje stope vrsta deljenja vremena među vlasnicima.

Ako kuću poseduje više pojedinaca, tada oni moraju da se dogovore kako da je dele tokom vremena. Neko ko poseduje 50% kuće, ali je koristi samo jedan vikend tokom godine bi mogao da očekuje da bude plaćen od onih koji koriste taj višak vremena. Na ovom principu radi sistem zasnovan na troškovima.

Sa druge strane, neko ko poseduje 50% kuće pretpostavlja da bi se potražnja za tom kućom mogla povećati u budućnosti i da bi mogao da proda svoj deo za mnogo više novca. Svaki vlasnik koji poseduje više od jedne kuće koju koristi, postaje na neki način analitičar nekretnina. Sa takvim razmišljanjem, oni love potencijal da dobiju veću vrednost, radije nego da skupljaju stanarinu.

Vrednost udela je izvedena iz procene koliko vremena može potencijalno nagrađivati svog vlasnika. Posedovanje 1% kuće i njeno korišćenje jedan vikend godišnje je najmanja vrednost deonice. Međutim, ako polovina vlasnika nikada ne koristi svoj vikend, tada vrednost po vremenskom intervalu raste na dva vikenda godišnje. Ako ti neaktivni korisnici umesto toga odluče da iznajme svoje neiskorišćeno vreme, tada vrednost pada na 1 vikend godišnje. Ako se te neiskorišćene deonice prodaju ljudima koji će da ih koriste, tada će njihova vrednost da padne za 50%. Osim ako stanarina koja se skupi nije vrednija od pada cene deonica, tada vlasnici prave pogrešnu ekonomsku kalkulaciju.

Koristeći ovaj rezon, možemo da pretpostavimo da će takav sistem biti ili dosta skup za svoje korisnike ili slabo profitabilan za svoje vlasnike. Jedan od vlasnika može da profitira iznajmljivanjem svog termina, ali jedino na račun ostalih suvlasnika. Za posledicu imamo to da je cena opadajuće vrednosti deonice podeljena među vlasnicima, dok je profit centralizovan kod onog ko je odlučio da iznajmi svoj deo.

Iz toga možemo da zaključimo da je najbolji blokčejn onaj bez korisničkih troškova. Ako bi se korisnički troškovi naplaćivali kao alternativa ograničenju stope, onda bi to trebalo da bude ekvivalentno kupovini dovoljno deonica i obavezivanju da ih čuvate dovoljno dugo da dobijete pravo da ih jednom iskoristite.

Drugim rečima, provizija transakcije bi trebalo da bude jednaka minimalnom iznosu na računu koji je neophodan da se izvrši transakcija jednom nedeljno i da se refundira na kraju nedelje. Pretpostavimo da je minimalni iznos na računu $1 i da omogućava nekome transakciju jednom nedeljno. Ako bi neko sa takvim računom od $1 poželeo da izvrši 5 transakcija odjednom, morao bi da uveća svoj iznos na računu na $5 za nedelju pre ili posle transakcija.

U teoriji bi se moglo kreirati tržište odakle će korisnici moći da pozajme potreban zalog. U praksi je mnogo efikasnije za korisnike da jednostavno kupe i prodaju deonice, kako bi dostigli određenu stopu korisnosti. Drugim rečima, cena pregovaranja o mikro zajmovima je veća nego cena održavanja računa koji odgovara maksimalnom nedeljnom korišćenju.

Decentralizovano ograničavanje stope transakcija može da omogući nove tipove decentralizovanih aplikacija koje nisu bile održive kada je svako korišćenje aplikacije zahtevalo mikro uplatu. Ovaj novi model omogućava developerima aplikacija da odluče da li će i kada da naplate svojim korisnicima za transakcije.

# Performanse i skalabilnost

Steem mreža je zasnovana na Graphene-u, istoj tehnologiji koju ima BitShares. Graphene je javno predstavljen kao tehnologija koja podržava preko 1000 transakcija u sekundi na mreži za testiranje. Graphene može lako da skalira do 10,000 ili više transakcija po sekundi sa poboljšanjima kapaciteta servera i komunikacionih protokola.

## Skaliranje na Reddit-u

Steem može da se nosi sa većom bazom korisnika nego Reddit. U 2015. Reddit-ovih 8.7 miliona korisnika je ostavljalo u proseku 23 komentara po sekundi[^12], sa prosekom od 83 komentara godišnje po korisniku. Kreirano je 73 miliona vrhunskih postova, u proseku od 2 nova posta po sekundi. Kreirano je oko 7 milijardi glasova, prema prosečnoj stopi glasanja od 220 glasova po sekundi. Sve u svemu, ako bi Reddit funkcionisao na blokčejnu, bilo bi mu neophodno prosečno 250 transakcija po sekundi.

Kako bi se dostigle te performanse, Steem je naučio lekcije posmatrajući LMAX Exchange[^13], koja može da obradi 6 miliona transakcija po sekundi. Između svega naučenog se nalaze sledeće ključne tačke:

1. Čuvaj sve u memoriji.
2. Drži srž poslovne logike u samo jednom thread-u.
3. Čuvaj kriptografske operacije (heševi i signature) van srži poslovne logike.
4. Podeli validaciju na kontrole zavisne i nezavisne od države.
5. Koristi objektno-orijentisan model podataka.

Prateći ova jednostavna pravila, Steem može da obradi 10,000 transakcija u sekundi bez većeg napora za optimizacijom.

Čuvanje svega u memoriji je sada sve održivije uz pomoć skoro predstavljene Optane™ tehnologije iz Intel-a [^14]. Trebalo bi da je moguće za robni hardver da može da podrži svu poslovnu logiku vezanu za Steem u jednom thread-u, sa svim postovima iz memorije radi brzog indeksiranja. Čak i Google čuva svoj indeks celog interneta u RAM memoriji. Upotreba blokčejn tehnologije čini da kopiranje baze podataka bude samo trivijalna stvar, kako bi se sprečio gubitak podataka. Kada Optane™ tehnologija zaživi, RAM memorija će postati još brža, što će doprineti istrajnosti. Drugim rečima, Steem je dizajniran za arhitekture budućnosti i da omogući skaliranje.

# Dodela i snabdevanje

## Početna dodela i snabdevanje

Steem mreža je započela sa nultim zalihama valute i izdvojenim STEEM-om putem proof of work-a prema stopi od približno 40 STEEM-a po minutu za majnere, sa dodatnih 40 STEEM-a koji se kreiraju zarad bazena nagrada za kuratore i autore (što je ukupno 80 STEEM-a po minutu). Zatim je mreža počela da nagrađuje korisnike koji su konvertovali svoje tokene u SP. Do ovog trenutka, STEEM je porastao prema približnoj stopi od oko 800 STEEM-a po minutu zbog ukupnog efekta od strane različitih nagrada za doprinose.

Nagrade za doprinose:

- Nagrade za kuratore: 1 STEEM po bloku ili 3.875% godišnje, zavisno od toga šta je veće
- Nagrade za autore sadržaja: 1 STEEM po bloku ili 3.875% godišnje, zavisno od toga šta je veće
- Nagrade za proizvodnju blokova: 1 STEEM po bloku ili 0.75% godišnje, zavisno od toga šta je veće
- Nagrade za uključivanje POW-a pre 864,00 bloka: 1 STEEM po bloku (nagrađeno kao 21 STEEM po rundi)
- Nagrade za uključivanje POW-a pre 864,00 bloka: 0.0467 STEEM-a po bloku (nagrađeno kao 1 STEEM po rundi) ili 0.75% godišnje, u zavisnosti od toga šta je veće.
- Nagrade za likvidnost: 1 STEEM po bloku ( nagrađeno kao 1200 STEEM-a po satu) ili 0.75% godišnje, u zavisnosti od toga šta je veće

### Nagrade za snagu glasa:

- Steem nagrade za snagu glasa: Za svaki STEEM kreiran od strane prethodno navedenih nagrada, 9 STEEM-a se deli između svih vlasnika SP.

### SBD operacije:

- SBD nagrade: procenat SBD vrednosti se određuje prema godišnjoj procentnoj stopi koju su postavili vitnesi i plaća se onima koji poseduju SBD u vidu SBD

Predstava o ukupnim zalihama je komplikovana zbog efekta SBD operacija, što može da rezultuje proizvodnji u velikim razmerama ili uništavanju STEEM-a kroz stopu snabdevanja i SBD nagrade, kako je objašnjeno u delu o SBD. Sa druge strane, postoje komplikacije i u manjim razmerama, uključujući nepodignute nagrade (npr. blok nagrade, za propuštene blokove) i napuštene naloge.

## Trenutna dodela i snabdevanje

Počevši sa 16. forkom na mreži, u decembru 2016., Steem je započeo proizvodnju novih tokena prema godišnjoj stopi inflacije od 9.5%. Stopa inflacije se smanjuje brzinom od 0,01% na svakih 250 000 blokova, ili oko 0,5% godišnje. Inflacija će nastaviti da se smanjuje ovim tempom sve dok ukupna stopa inflacije ne dostigne 0.95%. Za to će biti potrebno oko 20.5 godina, počevši od forka 16.

75% novih tokena koji su generisani ide u bazen za nagrade, koji finansira autore i kuratore. 15% novih tokena se dodeljuje onima koji poseduju SP. Ostalih 10% se plaća vitnesima koji održavaju blokčejn.

### Uticaj stope proizvodnje tokena

Često se priča da token sa sa inflatornim modelom nije održiv, ali znamo iz mnogih primera iz stvarnog sveta da količina novca nema direktan i trenutan uticaj na njegovu vrednost, iako predstavlja njen značajan faktor.

Od avgusta 2008. pa tokom januara 2009., količina novca u SAD[^15] je porasla od $871B na $1,737B, stopom od 100% godišnje a zatim je nastavila da raste oko 20% godišnje sledećih 6 godina. Sve u svemu, količina novca u SAD je porasla 4.95 puta tokom manje od 7 godina. Tokom istog perioda, vrednost dolara u odnosu na dobra i usluge je pala za manje od 10%, ako je verovati vladinom indeksu cena [^16]. Ovaj primer iz stvarnog života pokazuje da je količina samo jedna komponenta koja utiče na cenu.

U prve dve godine Bitkoinovog postojanja, mreža je pretrpela godišnju stopu inflacije[^17] od preko 100%. U prvih 5 godina je bila preko 30%, a u prvih 8 godina je bila preko 10%. Sve u svemu, ukupan ''trošak'' koji Steem ima nagrađivanjem sadržaja, kuratorstva i proizvodnje blokova je manje 10% godišnje procentne stope.

Cena za digitalnu robu, kao što je STEEM, je određena i količinom zaliha i potražnjom. Kada oni koji dugoročno čuvaju tokene odluče da izađu, zalihe STEEM-a na tržištu će se povećati i oboriti cenu. Pritisak se zaustavlja kada novi korisnici koji čuvaju tokene odluče da kupe STEEM i konvertuju ga nazad u SP. Dodatna ponuda i potražnja mogu da se jave zbog spekulacija na tržištu gde se trguje STEEM-om na osnovu procene njegove buduće vrednosti.

# Moć Steem-a

Steem prepoznaje da je vrednost svih korisničkih doprinosa (postova i glasova) veća nego zbir pojedinačnih delova. Jedan komentar skoro da ne vredi ništa, ali milioni odabranih postova su vredni više miliona (možda čak i milijardi) dolara. Jedan glas obezbeđuje prilično malu vrednost, ali milijarde glasova su priično efektne u odabiru tekstova. Sadržaj bez kuratorstva ima ograničenu vrednost. Kada bi posedovao sav sadržaj na internetu, ali bez povezanosti između tog sadržaja, Google bi imao probleme da obezbedi uspešno pretraživanje. Veze između informacija su to što obezbeđuje značajnu vrednost.

Pošto svi profitiraju, svi bi trebalo da plate. Drugim rečima, nijedan korisnik ne bi trebalo da plati za nešto, već bi umesto toga trebalo da bude plaćen za sve što radi, a da doprinosi vrednosti Steem-a. Sve što treba da uradimo je da utvrdimo koji korisnički doprinosi donose vrednost društvenoj mreži i koji ne donose.

Kolektivno, Reddit-ovi korisnici glasaju 220 puta u sekundi i stvaraju 23 posta u sekundi. Reddit je procenjen između $500 miliona[^18] i $4 milijarde[^19], što znači da je svaki glas i post vredan između $0.06 i $0.5 pod pretpostavkom da je za vrednost Reddit-a uglavnom zaslužna aktivnost u toku prošle godine. Mogli bismo da se složimo da su diskusije u skoro realnom vremenu, u rasponu od nedelju dana, najveća vrednost Reddit-a koja drastično povećava vrednost novih aktivnosti. Ljudi idu tamo gde su ljudi danas, ne gde su bili prošle godine.

## Bez mikro isplata, opcione napojnice

Postojeći pokušaji da se kripto valute integrišu u društvenu mrežu, su se fokusirali na to da omoguće korisnicima da plate jedni druge. Mnoge usluge su pokušale da uvedu napojnice. Ideja je da ukoliko obezbedimo dovoljno jednostavan sistem napojnica, da će više ljudi da ih koristi. Ostali servisi su pokušali da obezbede ljudima da mogu da plate kako bi se promovisao njihov sadržaj ili podstaklo njegovo bolje rangiranje. Dok su neki pokušali da naprave tržište predikcija na osnovu toga koliko napojnica će neki članak da dobije.

Svi ovi pokušaji se svode na mikro isplate. Razlikuju se jedino po tome ko koga isplaćuje. Svi oni pate od nedovoljne angažovanosti ljudi koji vrše mikro isplate. U potrazi za podstaknutim stvaranjem sadržaja, preduzetnici su bili toliko fokusirani na to ko bi trebao da plati, da su propustili ono što je očigledno: svi profitiraju od svačijih akcija tako da bi svi trebalo da plate ili niko ne bi trebalo da plati, u zavisnosti od toga kako na to gledate.

Steem u potpunosti zaobilazi mikro isplate, zato što kada god korisnik glasa za neki post - zajednica je ta koja plaća račun. Ista količina novca će biti potrošena, bez obzira na to da li korisnik glasa za post ili ne, a finansiranje ne dolazi od strane onog koji glasa.

Mentalna energija povezana sa ekonomskim odlučivanjem postaje prepreka za učešće većine ljudi.

*Već se suočavamo sa velikim izborom stvari kojima svakodnevno možemo da pristupimo na internetu u ovoj eri eksplozije informacija i svaka dodatna odluka koju moramo da donesemo jednostavno stvara nesigurnost i anksioznost sa kojom se dodatno suočavamo. Oni koji podržavaju mikro isplate veruju da jednostavnija implementacija može da umanji napadnost mikro isplata i da poboljša korisnički doživljaj, ali njihovi argumenti jedino stvaraju duple standarde za proces donošenja odluka \[2\]. Transakcija ne može u isto vreme da vredi dovoljno da zahteva odluku i da vredi tako malo da ta odluka bude automatska. ** Jedine transakcije kojima korisnici mogu da pristupe bez razmišljanja su one koje ih ništa ne koštaju**, stoga će bilo koja mikro transakcija koja ima pozitivnu vrednost imati psihološki uticaj, jer zahteva odlučivanje. Pored toga, taj psihološki uticaj raste do određene granice, što je fenomen koji svrstava mikro isplate među nepopularnija rešenja. Na primer, lako je zamisliti da današnje izdanje novina košta $1, ali čitaoci doživljavaju daleko veći pritisak i anksioznost tokom odlučivanja o vrednosti svakog članka ili reči. Takva dilema bi se samo preslikala i povećala ako bi svi internet sadržaji bili svedeni na svoje komponente koje bi se pojedinačno vrednovale u okviru sistema sa mikro isplatama.*

- Mikro isplate: Održivi poslovni model [^20]

U okviru Steem-a, mikro isplate se vrše autorima sadržaja, dok oni koji glasaju za sadržaj ništa ne plaćaju. Umesto toga, troškovi nagrade su plaćeni novim tokenima. Neko može da se pridruži sistemu i glasa kako bi platio nekoga, a zatim da napusti sistem sa više novca nego što je imao kada je ušao (pod pretpostavkom da je cena Steem sistema na tržištu ostala ista). Drugim rečima, rešenje sa mikro isplatama koje je stvorio Steem obezbeđuje korisnički doživljaj sličan mnogim veb sajtovima koji imaju široku upotrebu i čiji je sadržaj kontrolisan od strane korisnika.

Pored toga, Steem plaća ljudima da odluče o tome ko bi trebalo da bude nagrađen! Ovakav način razmišljanja je revolucionaran.

## Vrednost je u povezivanju

Internet bi izgubio veliki deo svoje vrednosti ako bi sve veze između sadržaja nestale. Upravo je veza između veb stranica to što omogućava Google-u da pronađe najbolji recept za pitu od jabuke među 16 miliona rezultata. Bez tih veza, jedina informacija koju bi Google imao je učestanost ponavljanja neke reči.

Veze su se tokom vremena prilagodile i mogu da imaju mnoge oblike. Svaki put kada korisnik glasa za neki sadržaj na društvenoj mreži, on uspostavlja vezu između sebe i sadržaja. To kao rezultat ima povezivanje korisnika sa autorom putem samog sadržaja. Što više veza ima neka mreža, toliko vrednije postaju informacije. Upravo je relativna i namerna povezanost informacija ono što ima vrednost.

Društvena mreža može da poveća vrednost koja proizilazi iz skupa sadržaja povećavanjem kvantiteta i kvaliteta veza. Kuratorstvo sadržaja je skupo i zahteva vreme, dok je skoro nemoguće da kompjuteri to obavljaju bez prisustva povezanosti. Steem nagrađuje korisnike koji su među prvima koji su pronašli neki sadržaj.

Podsticanjem kuratorstva, Steem mreža može da koristi automatske algoritme da izdvoji najvrednije informacije iz ogromne količine sadržaja.

## Rešavanje problema ulaska u svet kriptovaluta

Nije lako ući u svet kriptovaluta [^21]. Neko ko otkrije Bitkoin i poželi da ga isproba, brzo shvata da mora da napravi nalog na menjačnici i da poveže sa svojom kreditnom karticom i doznakama. Kolika bi bila stopa prihvatanja Facebook-a ako bi postojala dva stepena identifikacije?

Steem rešava ovaj problem, omogućavajući svima da budu plaćeni za odrađivanje jednostavnih ali vrednih zadataka. To pomaže široj distribuciji STEEM tokena. Ovo je od pomoći jer kriptovalute imaju efekat umrežavanja (npr. više korisnika čini valutu korisnijom; kao ekstreman primer, zamislite da je Satoshi zadržao 100% Bitkoina za sebe - Bitkon bi bio bezvredan).

## Rešavanje problema likvidnosti kriptovaluta

Valuta koju je teško koristiti ili nemoguće prodati ima malu vrednost. Neko ko dođe u posed Bitkoina vrednosti od $1.00 će ubrzo shvatiti da je potrebno daleko više od $1.00 da se proda taj Bitkoin. Morao bi da napravi nalog na menjačnici, odradi KYC validaciju i plati troškove. Male količine kriptovaluta su kao mali novčići na ulici za koje ljudi ne žele da se sagnu i pokupe ih.

Trgovci pružaju korisnicima način da brzo konvertuju svoje kriptovalute u materijalna dobra i usluge. Trgovcima je potrebna valuta koja je povezana sa valutom na njihovom računu, obično dolarima. Prihvatanje nestabilne valute vodi do značajnih računovodstvenih troškova.

Trgovci će da prihvate svaku valutu ako ona povećava njihovu prodaju. Posedovanje velike korisničke baze sa stabilnom valutom kao što je SBD, umanjuje prepreku za trgovce na ulazu u ovaj svet kripto valuta. Prisustvo trgovaca poboljšava sistem, kreiranjem mogućnosti da korisnici napuste sistem bez problema sa korišćenjem menjačnice.

Još jedan način na koji ljudi mogu da povećaju likvidnost malih količina kriptovaluta, koje dobijaju na Steem platformi, je *davanje napojnica* drugima. To je slično ostavljanju sitnog kusura konobaru u vidu bakšiša. Kada dovoljno ljudi ostavi male napojnice, to prerasta u značajnu količinu. I Vi i konobar imate koristi od te napojnice.

## Cenzura

Steem je decentralizovana mreža koju vode vitnesi širom sveta. Sve korisničke akcije su javno zabeležene na blokčejnu i mogu biti javno potvrđene. To znači da ne postoji jedinstven entitet koji može da cenzuriše sadržaj koji ima vrednost za one koji imaju STEEM token.

Individualni sajtovi kao što je steemit.com mogu da cenzurišu sadržaj na isključivo svom sajtu, ali sadržaj koji je objavljen na blokčejnu je suštinski i dalje tu i internet saobraćaj širom sveta može i dalje da ga čini dostupnim.

Sloboda govora je osnova svih ostalih sloboda i bilo koja povreda prava na slobodu govora urušava jedini miran put dostizanja konsenzusa - diskusiju. Bez slobodne diskusije, glasači ne mogu da budu u potpunosti informisani, a neinformisani glasači su veća pretnja po društvo nego gubitak prava glasa. Cenzura je sredstvo za krađu glasova putem ograničavanja javne rasprave. Steem je obavezan da omogući slobodan govor i izgradi slobodno društvo.

## Rešavanje organskog otkrivanja pomoću optimizacije pretraživača

Većina kriptovaluta stvara malu vrednost za one koji ne koriste aktivno mrežu. Steem, nasuprot tome, stvara sadržaj i ohrabruje korisnike da ga dele. Taj sadržaj se indeksira od strane pretraživača i na kraju donosi vrednost do velikog broja pasivnih glasača. Ta pretraga saobraćaja stvara organski advertajzing za Steem i širi efekat mreže.

## Shifting Toward Blockchain-based Attribution

The internet represents the easiest medium for distributing information in the world. With that said, it can be a frightening place for content creators who would like to own their content and have it shared with proper attribution. On current social media platforms, attribution is something that can be lost overnight - a posted video or image can be replicated and re-shared without consent or regard for the creator.

Under blockchain-based social media, a creator or author would always be able to point to a public record and timestamp showing proof of their content origination. In a circumstance where a creator would like to address those who have re-shared without permission or attribution, blockchain-based records provide public proof that the content was posted by a particular user at a particular time. In the future, blockchain-based attribution could come to be recognized by governments for its authenticity and could hold weight in court, which would give content creators greater powers to control their work.

While a timestamping service can be built on almost any blockchain, and several efforts exist to build this kind of service on the Bitcoin network, Steem has a useful advantage in this realm because content publishers are “first class citizens” -- the Steem blockchain is built from the ground up around the use case of content publication, which allows content creators to have the blockchain to validate their content at a certain point in time simply by writing their post using the same authoring tools used by other Steem users.

## Replacing Advertising with Blockchain-based Content Rewards

Under most content monetization models, content creators leverage advertising in one form or another. Many creators recognize how advertising may diminish their work’s value to the consumer, yet creators very often must seek returns on their time by monetizing. Advertising represents a double-edged sword: With ads, a creator can make money most easily. Without ads, monetization is difficult but the content is richer.

Creators posting to social media outlets that are connected to Steem may monetize merely by having their work recognized (or ”liked”) by the Steem community. Blockchain-based payouts are completely digital and have no middle-man. Therefore monetization by blockchain-based content rewards should be faster and much lower barrier to use than monetization by advertisements.

# Conclusion

Steem is an experiment designed to address challenges in the cryptocurrency and social media industries by combining the best aspects from both. Steem presents earning opportunities to content creators and internet readers in ways that have not existed within the social media industry. Within Steem, individuals earn real rewards online that are directly correlated to their contributions. Those rewards may have dollar value due to the market price discovery and liquidity of Steem, and the people who hold Steem may have more exclusive earning powers than those who do not.

[^1]: Reddit’s Cryptocurrency, Forbes, Erika Morphy, October 2014 http://www.forbes.com/sites/erikamorphy/2014/10/01/reddits-cryptocurrency-could-have-many-uses/\#4e07b05332b9

[^2]: Sweat Equity, Investopedia http://www.investopedia.com/terms/s/sweatequity.asp

[^3]: Meta-moderation is a second level of comment moderation. Users are invited to rate a moderator's decision in order to improve moderation. https://en.wikipedia.org/wiki/Meta-moderation\_system

[^4]: The Impossible Trinity, economic theory https://en.wikipedia.org/wiki/Impossible\_trinity

[^5]: N-Person Prisoner’s Dilemma https://cs.stanford.edu/people/eroberts/courses/soco/projects/1998-99/game-theory/npd.html

[^6]: The Story of the Crab Bucket http://guidezone.e-guiding.com/jmstory\_crabs.htm

[^7]: Zipf’s Law https://en.wikipedia.org/wiki/Zipf%27s\_law

[^8]: Clay Shirky, The Case Against Micropayments http://www.openp2p.com/pub/a/p2p/2000/12/19/micropayments.html

[^9]: reCAPTCHA, Easy on Humans, Hard on Bots https://www.google.com/recaptcha/intro/index.html

[^10]: Forbes, Tristan Louis, “How Much is a User Worth?” http://www.forbes.com/sites/tristanlouis/2013/08/31/how-much-is-a-us

[^11]: Ripple, Account Reserves https://ripple.com/build/reserves/

[^12]: Reddit Statistics, Number of Users and Comments per Second http://expandedramblings.com/index.php/reddit-stats/2/

[^13]: Martin Fowler, The LMAX Architecture http://martinfowler.com/articles/lmax.html

[^14]: Introducing Intel Optane Technology – Bringing 3D XPoint Memory to Storage and Memory Products https://newsroom.intel.com/press-kits/introducing-intel-optane-technology-bringing-3d-xpoint-memory-to-storage-and-memory-products/

[^15]: United States Money Supply, 2009 https://research.stlouisfed.org/fred2/graph/?s%5B1%5D%5Bid%5D=AMBNS

[^16]: CPI Inflation Index, United States Dollar 2008-2016 http://data.bls.gov/cgi-bin/cpicalc.pl?cost1=1&year1=2008&year2=2016

[^17]: Bitcoin Annual Inflation Rate, Bitcoin Talk Forum https://bitcointalk.org/index.php?topic=130619.0

[^18]: Reddit Valuaton, Newsweek, 2014 http://www.newsweek.com/investors-think-reddit-worth-500-million-26

[^19]: Worth of Web, March 2016 http://www.worthofweb.com/website-value/reddit.com/

[^20]: Micropayments: A Viable Business Model http://www.openp2p.com/pub/a/p2p/2000/12/19/micropayments.html

[^21]: Dailydot, Jon Southurt, April 2015 http://www.dailydot.com/opinion/bitcoin-cryptocurrency-adoption-hard