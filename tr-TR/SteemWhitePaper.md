# Steem

## Blockchain temelli, teşvik sistemine dayalı, kamuya açık bir içerik platformu.

Ağustos 2017

# Çevirmenin Notları

Placeholder for translator's notes.

# Özet

Steem, kripto para ödülleri aracılığıyla topluluk oluşturmayı ve toplumsal etkileşime girmeyi teşvik eden bir blockchain veri tabanıdır. Steem, sosyal medyaya özgü kavramları, kripto para birimlerinin ve kripto para birimi topluluklarının yaratım sürecinde öğrenilen derslerle birleştirmektedir. Bireylerin katılımını tutarlı bir şekilde temsil edecek adil bir muhasebe sisteminin varlığı, herhangi bir topluluğa, para birimine veya serbest piyasa ekonomisine katılımı teşvik etmenin kilit unsurlarından biridir. Steem, çok sayıda birey tarafından Steem topluluğuna sunulan *bireysel katkılar*ın doğru ve şeffaf bir şekilde ödüllendirilmesini hedefleyen ilk kripto para birimi olma özelliğine sahiptir.

# İçindekiler

<!-- toc -->

# Giriş

Kolektif halde, kullanıcı tarafından yaratılmış içerik Reddit, Facebook ve Twitter gibi sosyal medya şirketlerinin hissedarları için milyarlarca dolarlık bir değer yarattı. **2014 yılında Reddit, reddit.com'a hikaye paylaşımları, yorum ekleme, ya da oylama yoluyla katkıda bulunmuş olan herkesin Reddit'ten adil bir hisse ile ödüllendirilmesi durumunda kendi platformlarının çok daha gelişeceği gelişeceği varsayımını öne sürdü.<sup id="fnref:1"><a href="#fn:1" class="footnote-ref"></a></sup>**. Steem sosyal medyayı ve çevrim içi toplulukları, sahip olduğu değerin büyük bir kısmını ona değerli katkılarda bulunan herkesi kripto para birimleri ile ödüllendirmek yoluyla onlara iade ederek, desteklemeyi amaçlamaktadır.

Steem'in tasarımına rehberlik etmek için kullanılmış olan bazı ana ilkeler vardır. En önemli ilke, bir girişime katkıda bulunmuş olan herkesin girişimden nisbi oranda hisse, ödeme ya da borç alıyor olmasıdır. Bu ilke, kuruluş aşamasında ve müteakip fonlama rauntları sırasında hisse dağıtan tüm startup'larda uygulanan ilkenin aynısıdır.

İkinci ilke, tüm sermaye çeşitlerinin eşit derecede değerli olmasıdır. Bu şu anlama gelir: Kısıtlı zamanlarını ve dikkatlerini diğerleri için içerik üreterek ve küratörlük yaparak platforma katkı olarak sunanlar, kısıtlı nakitlerini katkı olarak sunanlarla aynı oranda değerlidir. Bu emek-yoğun sermaye ilkesidir[^2] ve önceki birçok kripto para birimi, sınırlı sayıda insandan fazlasına refah sağlamak konusunda bu kavram ile sıkıntı yasamıştır.

Üçüncü ilke, topluluğun üyelerine hizmet edebilmek için ürünler üretiyor olmasıdır. Bu ilke, kendi topluluklarının dışına mal ya da hizmet satmaktansa sadece kendi üyelerine hizmet eden kredi birlikleri, yemek kooperatifleri, sağlık paylaşım planları üzerinden örneklendirilebilir.

Steem topluluğu üyelerine aşağıda yer alan hizmetleri sunar:

1. Bir kürete edilmiş haber ve yorum kaynağı.
2. Kişiselleştirilmiş sorulara yüksek kalitede yanıtlar alma araçları.
3. Değeri Amerikan Doları'na sabitlenmiş, istikrarlı bir kripto para birimi.
4. Ücretsiz ödemeler.
5. Yukarıdaki servisleri kullanıcılara sağlayacak işler.

Steem'in ekonomik teşvikleri bir amaca yönelik olarak yeniden düzenlemesi, ilgili herkes açısından, kendinden önceki sosyal medya ve kripto para birimi platformlarındakinden çok daha adil ve kapsayıcı sonuçlar üretme potansiyeline sahiptir. Bu makale mevcut ekonomik teşvikleri inceleyecek ve Steem'in teşviklerinin katılımcıların çoğunlugu için nasıl daha iyi sonuçlar üretebileceğini gösterecektir.

## Katkıyı Takdir Etmek

Steem sosyal medya temelli ekonominin bensimsenmesinin ve parasallaştırılmasının önündeki engelleri ortadan kaldırmaya yönelik olarak temelden tasarlanmıştır. Bizim tezimiz sosyal medya platformlarının büyütülmesi için kullanılan aynı tekniklerin başarılı bir kripto para birimine ön ayak olmak için de kullanılabileceğidir. Kripto para biriminin mümkün kıldığı ekonomik teşvikler yeni bir sosyal medya platformunun büyümesine çarpıcı bir şekilde olanak sağlayabilir. Biz inanıyoruz ki kripto bara birimi ve sosyal medya arasındaki sinerji Steem'e piyasada güçlü bir avantaj sağlayabilir.

Steem tarafından yüklenilmiş zorlu görev; bireysel katkıları, üyelerin çoğunun her katkının öznel değerinin adil bir şekilde yansıtıldığını düşünmesini sağlayacak bir şekilde puanlayacak bir algoritma geliştirmekti. İdeal bir dünyada, topluluk üyeleri birbirlerinin katkılarını değerlendirme hususunda işbirliği yaparlar ve adil bir mükafat elde ederler. Gerçek dünyada ise algoritmaların kar elde etmek için yapılan kasti manipülasyonlara karşı dirençli olacak şekilde tasarlanmaları gerekir. Puanlama sisteminin yaygın bir şekilde istismar edildiği herhangi bir durum, topluluk üyelerinin ekonomik sistemin algılarındaki hakkaniyetine olan inançlarının düşmesine sebep olabilir.

Mevcut platformlar bir kullanıcı, bir oy ilkesi üzerine çalışır. Bu, sıralamaların sybil saldırıları tarafından manipüle edilebileceği ve sunucu sağlayıcılarının suistimal edenleri proaktif bir şekilde tespit edip engellemesini gerektiren bir ortam yaratır. İnsanlar halihazırda Reddit, Facebook ya da Twitter sıralama algoritmalarını ortadaki tek ödül internet trafiği ya da sansürken bile manipüle etmeye çalışmaktadır.

Steem platformu üzerindeki temel hesap birimi, bir kripto para birimi olan STEEM'dir. Steem bir-STEEM, bir-oy temelinde çalışır. Bu modelde, hesap bakiyesiyle ölçüldüğü şekliyle, platforma en çok katkıda bulunan kişiler katkıların nasıl puanlandığı üzerinde çok fazla etkiye sahiptir. Dahası, Steem kullanıcılarına sadece vadeli temlik çizelgesine oturtulmuş olan STEEM ile oy kullanma hakki tanır. Bu modele göre, üyelere kendi STEEM'lerinin uzun vadeli değerini en üst düzeye çıkartacak şekilde oy kullanmaları için maddi bir teşvik vardır.

Steem çok basit bir kavramın çevresinde tasarlanmıştır: *herkesin topluluğa yaptığı anlamlı katkıları, yarattığı değer kadar takdir görmelidir.* İnsanlar anlamlı katkıları için takdir gördüklerinde katkı yapmaya devam ederler ve topluluk büyür. Bir topluluk içerisindeki alma ve verme arasındaki herhangi bir dengesizlik hali sürdürülebilir değildir. Nihayetinde, verenler almakta olanları desteklemekten yorulur ve topluluktan ayrılır.

Zorlu görev ise, sınırsız sayıda insana ölçeklenebilecek şekilde, hangi katkıların gerekli olduğuna ve onların göreli değerine karar verebilme kapasitesine sahip bir sistem yaratmaktır.

Katkıların değerlendirilmesi ve ödüllendirilmesi konusunda rüşdünü ispatlamış sistem ise serbest piyasadır. Serbest piyasa herkesin bir diğeriyle ticaret yaptığı ve ödüllerin kar ve zarara göre paylaşıldığı tekil bir topluluk olarak görülebilir. Piyasa sistemi diğerlerine değer sağlayanları ödüllendirir ve ürettiği değerden fazlasını tüketenleri ise cezalandırır. Serbest piyasa birçok para birimini destekler ve para ise sadece herkesin takas etmeyi kolay bulduğu bir metadır.

Serbest piyasa rüşdünü ispat etmiş bir sistem olduğundan, içerik tüketicilerinin içerik üreticilerine doğrudan ödeme yaptığı bir serbest piyasa sistemi yaratmaya çalışmak cezbedicidir. Ne var ki, doğrudan ödeme içerik üretimi ve küratörlük için işlevsizdir ve çok da uygulanabilir değildir. İçeriklerin çoğunun değeri, bilişsel, finansal ve fırsat maliyetlerine ilintili olarak çok az okuyucu bahşiş bırakmayı tercih edeceğinden, göreli olarak çok düşüktür. Bedava alternatiflerin çokluğu, bir 'ödeme duvarı'nı zorunlu tutmanın okuyucuları başka mecralara sürükleyeceği anlamına gelir. Okuyucudan yazara yapılacak mikro ödemeleri hayata geçirmeye çalışmış olan birçok deneme vardı fakat hiçbiri yaygın hale gelemedi.

Steem ekonomik denklemi değiştirerek, her türden katkı için yapılacak mikro ödemelere imkan tanıyabilmek için tasarlandı. Okuyucular bundan böyle kimseye kendi ceplerinden para ödeyip ödemeyeceklerinin kararını vermek zorunda değil. Bunun yerine, onlar sadece bir içeriği aşağı ya da yukarı oylayabilir ve Steem bireysel ödülleri belirlemek için onların oylarını kullanır. Bu ise, insanlara çokça kullanılan ve tanıdık bir arayüz verilmesi; ve onların geleneksel mikro ödeme ve bahşiş platformlarıyla ilintili bilişsel, mali ve fırsat maliyetleri ile yüzleşmek zorunda kalmamaları anlamına gelir.

Topluluk üyelerinden gelen oy girdisi, Steem'in katkı sunanlara yapılacak ödemeleri isabetli bir şekilde dağıtması için çok önemlidir. Bundan ötürü oylama mühim bir katkı sunma biçimi olarak görülebilir ve kendisi, başlı başına, bir ödülü hak etmektedir. Slashdot gibi bazı platformlar dürüst moderatörleri sıralamak ve ödüllendirmek için meta-moderation'u[^3] kullanır. Steem ise, bir içerik parçasının toplam tanıtımına en fazla katkıda bulunanları ödüllendirmeyi tercih eder. Ve oylayanları da yazara ödenmiş nihai ödül üzerinden orantılı olarak ödüllendirir.

# Katkıda Bulunma Yolları

Bu kısım, Steem'in arkasında yatan fikirler ve onun Steem topluluğuna anlamlı ve ölçülebilir katkılarda bulunan üyelerine sunduğu ödüller hakkında genel bir çerçeve çizer.

## Sermaye Katkıları

Bir topluluğun sermayeyi cezbedebilmek için sunabileceği iki öge vardır: borçlanma ve mülkiyet. Mülkiyet satın alanlar topluluk büyüdüğünde kazanır fakat küçüldüğünde ise kaybeder. Borç verenlere ise belirli oranda bir faiz garanti edilir fakat topluluğun büyümesiyle gerçekleşen kara katılmazlar. Her iki türden sermaye katkısı da topluluğun büyümesi ve onun para biriminin değeri için kıymetlidir. Ek olarak, mülkiyetin düzenlenebileceği iki yol vardır: Likit ve uzun vadeli yatırım. Uzun vadeli hisse uzun vadeli bir taahhüt getirir ve mümkün olan en aşağı zaman diliminde satılamaz.

Steem ağı bu farklı malvarlığı sınıflarını Steem (STEEM), Steem Power (SP) ve Steem Doları (SBD) olarak adlandırır.

## Steem (STEEM)

Steem, Steem blockchain'i üzerindeki temel hesap birimidir. Tüm diğer tokenlar kendi değerlerini STEEM'in değeri üzerinden sağlarlar. STEEM likit bir para birimidir ve bu sayede diğer kullanıcılara bir ödeme yöntemi olarak transfer edilebilirken takaslar sırasında da alınıp satılabilir.

## Steem Power (SP)

Start up firmaları uzun vadeli sermaye taahhüdüne gereksinim duyar. Paralarını start up'lara yatıranlar hisselerini satıp karlarını paraya dönüştürmeden önce yıllarca beklemek zorundadır. Uzun vadeli taahhütler olmaksızın, ilave hisse satımı yoluyla fazladan sermaye yaratmaya çalışan bir start up halihazırda mevcut hissedarların çıkmaya çalışmasıyla baş etmek zorunda kalabilir. İdrak sahibi yatırımcılar sermaye katkılarının şirketi büyütmesini isterler, fakat eğer yeni sermaye halihazırda çıkmak isteyenlere verilirse büyüme gerçekleşemez.

Uzun vadeli taahhütlere sahip olmanın önemli bir değeri vardır çünkü o, toplulukların uzun vadeli planlar yapabilmelerine izin verir. Sermayedarların uzun vadeli taahhütleri ayni zamanda onların kısa vadeli şişmelerden ziyade uzun vadeli büyüme için oy vermelerine de yol açar.

Kripto para birimi alanında spekülatörler çoğunlukla, hangisinin kısa vadede daha fazla büyüme beklentisine sahip olduğu temelinde, bir kripto para biriminden diğerine zıplarlar. Steem, uzun vadeli bakış açısına sahip olanların mülkiyetinde olan ve tümüyle onlar tarafından kontrol edilen bir topluluk inşa etmeyi arzu eder.

Kullanıcılar Steem'lerini, platform içerisinde kendilerine ilave faydalar da sağlayan, on üç haftalık bir vadeli yatırım çizelgesine taahhüt edebilirler. On üç haftalık vadeli yatırım çizelgesinde taahhüt edilmiş olan STEEM, Steem Power (SP) olarak adlandırılır. SP bakiyeleri, otomatik olarak tekrar eden dönüşüm talepleri haricinde, transfer ve taksim edilemez. Bu da demektir ki, SP kolaylıkla kripto para birimi takasları sırasında alınıp satılamaz.

Kullanıcılar içerikleri oyladığında, onların ödüllerin dağıtımı üzerindeki etkileri sahip oldukları SP ile doğru orantılıdır. Daha fazla SP'ye sahip olan kullanıcılar ödüllerin dağıtımı üzerinde daha fazla etkiye sahiptir. Bu da demektir ki, SP ona sahip olanlara Steem platformu içerisinde münhasır yetkiler sağlayan bir giriş tokenıdır.

SP sahiplerine vadeli yatırımlarında duran SP bakiyesi üzerinden ayrıyetten faiz ödenir. Yıllık enflasyonun %15'i SP sahiplerine faiz olarak ödenir. Aldıkları faiz meblağı, tüm kullanıcılar arasında vadeli yatırım olarak tutulan SP meblağına nispi olarak, kendi tuttukları SP ile doğru orantılıdır.

STEEM'den SP'ye aktarım yapmak ''Powering Up'' olarak adlandırılırken, SP'den STEEM'e aktarım yapmak ise ''Powering Down'' olarak adlandırılır. Power Down edilmiş olan SP, power down'un başlatılmasından bir hafta sonra, haftalık eşit ödemeler yoluyla 13 hafta içerisinde kullanıcıya ödenir.

## Steem Doları (SBD)

İstikrar başarılı küresel ekonomilerin önemli bir özelliğidir. İstikrar olmaksızın, dünya genelinde bireyler ticarete ve tasarrufa yönelirken düşük bilişsel maliyetlere sahip olamazlar. İstikrar başarılı küresel ekonomilerin önemli bir özelliği olduğundan Steem Doları Steem ağını kullanan kullanıcılara ve kripto para birimi dünyasına istikrar getirmeyi amaçlayan bir hamle olarak tasarlandı.

Steem Doları, Start up'ları fonlamak için sıklıkla kullanılan dönüştürülebilir senetlere benzeyen bir mekanizma tarafından yaratıldı. Dönüştürülebilir senetler, start up dünyasında -sıklıkla ileriki fonlama rauntları sırasında- gelecekte belirlenen bir oranda özkaynağa dönüştürülebilecek kısa dönem borçlanma araçlarıdır. Bir blockchain temelli token, toplulukta bir mülkiyet olarak değerlendirebilecekken; dönüştürülebilir senet ise herhangi bir metaya ya da para birimine bağlı bir borç olarak görülebilir. Dönüştürülebilir senedin koşulları onu, kendisini elinde bulundurana en az çabayla bağlı olduğu tokena -tokenın adil piyasa fiyatında- dönüştürebilme imkanı tanır. Tokena dönüştürülebilir dolarlar yaratmak, token sahiplerin kazançlarını maksimize ederken blockchainlere de kendi ağ etklilerini büyütme imkanı tanır.

Steem Doları, Steem Backed Dollar'ın kısaltması olan SBD sembolü ile gösterilir. SBD yaratmak güvenli bir fiyat yayınının ve istismarın önüne geçecek kuralların bir araya getirilmesini gerektirir. Güvenilir bir fiyat yayını üretimi üç unsuru barındırır: Doğru olmayan yayının etkisinin minimize edilmesi, doğru olmayan yayının sonuçlarının maksimize edilmesi ve zamanlamanın öneminin minimize edilmesi.

### Hileli Yayınları En Aza İndirmek

SP sahipleri fiyat yayınlarını paylaşmaları için Witness'lar olarak adlandırılan bireyleri seçer. Seçilmiş Witness'lar, muhtemelen, yayının kalitesinde nemalı menfaatleri olanlar nezdinde güvenilirdir. Steem, bu seçilmişlere ödeme yapmak yoluyla, yayın yapmak için hak kazanmaya yönelik bir piyasa rekabeti yaratmaktadır. Yayın üreticilerine yapılan ödemedeki artış, onların yanlış bilgi paylaşımı durumundaki kayıplarını artırır.

Güvenilir ve seçilmiş yayın üreticileri göz önünde bulundurulduğunda, dönüşümler için kullanılan aktüel fiyat, onların yaptıkları yayınların medyanından sağlanabilir. Bu yolla, eğer yayın üreticilerinden bir azınlık uç değerler üretirse, kendi ünlerine tesir edecek etkiye hala sahip olmakla birlikte aktüel medyan üzerinde minimal etkiye sahip olurlar.

Tüm yayın üreticileri dürüst olsa dahi yayın üreticilerinin çoğunluğu için kendi kontrollerinin ötesinde olan bazı gelişmelerden etkilenmek hala mümkündür. Steem ağı, topluluk aktif olarak sorunu düzeltmek için çalışırken, medyan fiyat yayınındaki kısa dönemlik yozlaşmaları tolere edebilmek için tasarlanmıştır. Düzeltmek için biraz zaman gerektirecek meselelere bir örnek, kısa dönemlik piyasa manipülasyonlarıdır. Piyasa manipülasyonun uzun zaman dilimleri boyunca sürdürülebilmesi zor ve pahalıdır. Başka bir örnek de, merkezi exchange'in bir hatası ya da exchange'in yayınladığı verilerin kirlenmesi olabilir.

Steem kısa dönem fiyat dalgalanmalarını üç buçuk günlük bir sürenin medyan fiyatını kullanarak hesap dışında tutar. Yayınlanmış fiyat yayını her saat için saat başlarında numulendirilir.

Fiyat yayını kirliliği değişen medyan zaman aralığının yarısından kısa sürdüğü müddetçe, onun dönüşüm fiyatları üzerindeki etkisi minimal düzeyde olacaktır. Yayının kirli olması durumunda ağ katılımcılarının, kirli yayın aktüel dönüşüm fiyatını etkilemeden önce, yozlaşmış yayın üreticileri aleyhinde oy kullanma imkanı olacaktır. Belki de daha önemlisi bu, yayın üreticilerine yayınları fiyatı etkilemeye başlamadan önce tespit ve düzeltme şansı sunmaktadır.

Topluluk üyeleri -üç buçuk günlük zaman aralığında- ortaya çıkan herhangi bir meseleye yanıt vermek için yaklaşık olarak bir buçuk güne sahiptir.

### Zamanlama Saldırılarını Sönümlendirmek

Piyasa katılımcılarının bilgiye blockchainin üç buçuk günlük hareketli medyan dönüşüm fiyatının yansıtabileceğinden daha hızlı ulaşımı vardır. Bu bilgi al-satçıların yararı namına topluluğun aleyhinde kullanılabilir. Eğer Steem'in değerinde ani bir yükseliş varsa, al-satçılar SBD'lerini eski, düşük dönüşüm fiyatı üzerinden çevirme talebi gönderip daha sonrasında edindikleri STEEM'lerini en ufak riskle yeni yüksek fiyat üzerinden satabilirler.

Steem, dönüşüm taleplerinin üç buçuk gün bekletilmesini şart koşmak yoluyla, oyun alanını kademelendirir. Bu demektir ki, ne al-satçılar ne de blockchain dönüşümün gerçekleştiği fiyat hakkında bir bilgi avantajına sahiptir.

### Dönüşüm İstismarlarını En Aza İndirmek

Eğer insanlar iki yönde de rahatlıkla dönüştürme yapabilselerdi, o zaman al-satçılar, blockchainin dönüşüm oranlarından, fiyatı değiştirmeden büyük hacimlerde ticaret yaparak avantaj elde edebilirlerdi. Fiyatta bir fırlama gören al-satçılar en yüksek fiyattan (en riskli olduğu zamanda) SBD'ye dönüşüm yapabilirler ve gelen düzeltmeden sonra tekrar (STEEM'e) dönüştürebilirler. Steem protokolü sadece SBD'den STEEM'e tek yönlü olarak dönüşüm yapmaya olanak tanıyarak topluluğu bu tarz istismarlardan korur.

Nasıl ve ne zaman SBD üretileceğine ve kimlerin bunu edineceğine blockchain karar verir. Bu, SBD üretim oranını sabit tutar ve istismar yollarını ortadan kaldırır.

### Sürdürülebilir Borç-Özkaynak Oranları

Tüm token arzında, tokenın kendisi bir özkaynak olarak değerlendirilir ise, bu durumda tokena-dönüştürülebilir-dolar, bir borçlanma olarak görülebilir. Eger özkaynağın mülkiyete oranı cok yükseklere çıkarsa tüm para birimi istikrarsız hale gelebilir. Borç dönüşümleri token arzını çarpıcı bir biçimde artırabilir ki bu da, sonucunda, piyasada satılmasiyla fiyatı baskılar. Ardışık dönüşümler çok daha fazla sayıda token basılmasını gerektirir. Kontrol edilmediği durumlarda sistem, ardında bir borç yığınına dayanan değersiz özkaynak bırakarak çökebilir. Borcun özkaynağa olan oranı arttıkça yeni yatırımcılar masaya sermaye getirme konusunda daha az istekli olur.

STEEM'in değerindeki ani bir değişim borç-özkaynak oranını çarpıcı şekilde değiştirebilir. Blockchain, borçlanma oranının %10'u geçmesi halinde, SBD dönüşümleri sayesinde elde edilen STEEM'in meblağını düşürerek borç-özkaynak oranının çok yükselmesinin önüne geçer. Eger SBD borçlanma miktarı STEEM'in piyasa değerinin %10'unu gecerse, blockchain dönüşümler yoluyla elde edilen STEEM meblağını otomatik olarak STEEM'in piyasa değerinin maksimum %10'una düşürür. Bu da blockchainin asla %10'dan fazla borç-özkaynak oranına sahip olmamasını garantiler.

STEEM'i işlemek için kullanılan bu yüzde tabanları, tahsil edilmemiş SBD ve SP (şu anki kur / yayin tarafından belirlenir) de dahil olmak üzere, arza dayanmaktadır.

### Faiz

SBD onu elinde bulunduranlara faiz öder. Faiz oranı, fiyat yayınını yayınlayan aynı kişiler tarafından belirlenir ki bu sayede değişen piyasa koşullarına adapte olabilsin. Her borçlanma borç veren açısından risk taşır. Geri ödeme yapmaksızın elinde SBD bulunduran kişi, efektif bir şekilde topluluğa dolar değeri ödünç vermektedir. Onlar, gelecekte bir noktada birilerinin dolar karşılığı onlardan SBD almak isteyeceğine ya da onların SBD'lerini dönüştürmüş oldukları STEEM'i alacak bazı spekülatör veya yatırımcıların olacağına inanırlar.

STEEM ve SP sahipleri, topluluk üyeleri ellerinde SBD tutmaya istekli olduğu müddetçe kaldıraç kazanırlar. Bu kaldıraç büyümeye katkıda bulunurken büyüme kaynaklı kazançları da artırır. STEEM sahipleri fiyatın düşmesi durumunda özsermayenin azalmasından müzdarip olur. Kripto para birimi projeleri göstermiştir ki, sermayeleriyle ağa inanmaya istekli kullanıcı tabanını artırmanın getirdiği gelir, ağa nihayetinde, gerileme döneminde oluşacak bir özsermaye kaybından daha fazla değer katmaktadır.

### Fiyat Yayınını Ayarlama

Dikkatli okuyucular fark edecektir ki, kısıtlı arzda faiz gelirli aktifler -diğer aynı varlıktan faiz kazanma fırsatlarına bağlı olarak- dayanak varlıktan daha düşük ya da yüksek ticaret yapabilir. Amerikan Dolarına sabitlenmiş bir varlık üzerindeki yüksek faiz ile, birçok insan artık onun değeri $1 olmayana kadar kısıtlı arzdakı Steem Dolarına rağbet edecektir. Ekonomide imkansız üçlem[^4] olarak bilinen; aşağıdaki üç maddeye aynı anda sahip olunamayacağını anlatan bir ilke vardir:

1. Sabit bir döviz kuru
2. Özgür sermaye akışı
3. Bağımsız bir para politikası

Eğer Steem yayın üreticileri, faiz oranları üzerinde tümüyle kontrol sahibiyken aynı zamanda onlara Steem Doları yaratma ya da yok etme imkanı tanıyacak bağımsız bir para politikasına sahip olma hedefi koyarlarsa problemlerle karşılaşırlar. İmkansiz üçlem der ki, Steem Dolari ya sermaye akışını sınırlandırmalı ve Amerikan Doları ile dalgalı kura sahip olmalı ya da faiz oranları üzerinde kısıtlı kontrole sahip olmalı.

Steem yayın üreticilerinin öncelikli kaygısı SBD ile Amerikan Doları (USD) arasında bire-bir dönüşümü sürdürmektir. SBD'nin $1.00 USD'den fazlaya alınıp satıldığı her durumda faiz ödemeleri durdurulmalıdır. Borçlanma üzerindeki %0 faize rağmen hala kar payına rağbet olan bir piyasada, piyasanın topluluğun borçlanmak istediğinden dafa fazla kredi sağlama eğiliminde olduğunu söylemek yanlış olmaz. Eğer bu gerçekleşirse SBD $1.00'dan daha fazla olarak değer bulur ve topluluğun da eksi oranlarda faiz işletmekten daha fazla yapabileceği bir şey yoktur.

Eğer borçlanmanın özkaynağa oranı düşükse ve SBD $1.00'dan aşağıya alınıp satılıyorsa, o zaman faiz oranları artırılmalıdır. Bu daha fazla insanı elinde SBD tutma konusunda cesaretlendirir ve fiyatı destekler.

Eğer SBD $1.00'dan daha aza alınıp satılırsa ve borç-özkaynak oranı yüksekse, o zaman fiyat yayınları yukarı doğru ayarlanmalı ve SBD başına daha fazla STEEM verilmelidir. Bu, borcun özkaynağa oranını düşürüp SBD'yi USD denkliğine geri çekerken, SBD'ye olan talebi de artırır.

STEEM'in değerinin, Steem'in yeni SBD üretiminden daha hızlı arttığını varsayarsak; borc-özkaynak oranı hedeflenen değerden aşağı olmalıdır ve sunulan faizden herkes yararlanmalıdır. Eger ağın değeri sabit seyirdeyse ya da düşüş halindeyse, bu durumda sunulan herhangi bir faiz borç-özkaynak oranını kötüleştirmekten başka bir şey yapmaz.

Fiiliyatta, USD ile denklik yaratacak şekilde bir para politikasının benimsenmesi fiyat yayını üreticilerine emanet edilmiştir. Bu gücün istismarı STEEM'in değerini düşürür. SP sahipleri fiyat yayınını ayarlamak ve faiz oranlarını yukarıda özetlenmiş kurallara göre ayarlamak için güvenilir Wittness'ları oylayacak bilgeliktedir.

Eğer borçlanma-Özkaynak oranı tehlikeli seviyede yukarı çıkarsa ve piyasa katılımcıları dönüşüm talepleri yapmaktan kaçınırlarsa, bu durumda yayın SBD'ye dönüşüm için ödenen STEEM oranlarında artış sağlayacak şekilde ayarlanmalıdır.

STEEM/SBD dönüşümlerindeki faiz oranı politikalarındaki ve/veya herhangi bir kar payı/iskontodaki değişiklikler, kısa vadeli piyasa şartlarına cevap vermek için değil; yavaşça ve uzun vadeli ortalama sapmalara verilen hesaplı bir yanıt olarak yapılmalıdır.

İnancımız odur ki bu kuralar piyasa katılımcılarına $1.00'dan aldıkları SBD'yi ellerinde tutmaları halinde para kaybetmeyecekleri hususunda güven temin edecektir. Biz normal piyasa koşulları altında SBD için $0.95 ve $1.05 arasında bir alım satım aralığı olmasını bekliyoruz.

## Öznel Katkılar

Öznel Proof of Work, mining gibi tümüyle *objektif* Proof of Work sistemlerinden daha iyisini yaparak, para birimi dağıtma meselesine alternatif bir yaklaşım sunmaktadır. *öznel* proof of work'ü hayata geçiren para birimlerinin uygulanması herhangi bir *objektif* proof of work sisteminden çok daha yaygındır çünkü onlar amacını net bir şekilde tanımlamış herhangi bir kavram etrafında topluluk yaratmak için uygulanabilirdir. Bireyler bir topluluğa katıldıklarıda belirli fikirlere rağbet ederler ve topluluk değerlerini veya amaçlarını güçlendirmek için oylama yapabilirler.

Fiiliyatta, work'ün değerlendirildigi kriterler tümüyle özneldir ve onun tanımı kaynak kodunun dışında bulunur. Bir topluluk sanatçıları ödüllendirmeyi ister, bir diğeri şairleri ve ötekisi ise komedyenleri. Diğer topluluklar hayırseverliği ödüllendirir ya da politik hedeflere yardım eder.

Her bir para biriminin edindiği değer, spesifik bir topluluk içerisindeki etkiye duyulan talebe ve her topluluğun ne kadar piyasa güveni kazanabileceğine bağlıdır. Önceki sistemlerden farklı olarak, öznel proof of work bir topluluğa her neyi değerli buluyorsa onu fonlayabilme imkanı tanır ve daha öncesinde parasallaştırılması mümkün olmayan zamanın parasallaştırılmasına izin verir.

### Para Biriminin Dağıtımı

Insanların kripto para birimi topluluğuna dahil olabileceği iki yol vardır: *satın alabilirler* ya da *üretiminde çalısabilirler*. Her iki durumda da, kullanıcılar para biriminin değerine katkıda bulunurlar, ne var ki, insanlarin büyük coğunlugunun *harcayacak nakitten* cok *harcayacak vakti* vardır. Hiç gerçek *nakdi* olmayan fakat bolca *zamanı* olan bir toplulukta bir para birimini yükseltmeye çalıstığınızı hayal edin. Eğer insanlar birbirleri için çalışarak para kazabilirlerse o zaman değeri, adil bir para birimi/ maliye sistemini kullanarak, karşılıklı takas yoluyla yükseltirler.

Bir para birimini çoğunlukla adilane olduğu düşünülecek şekilde, alabildiğine fazla sayıda insana dağıtmak zorlu bir iştir. Tümüyle objektif bilgisayar algoritmaları tarafından değerlendirilecek görevler doğaları itibariyle sınırlıdır ve genel anlamda sınırlı dışsal yararları vardır. Bitcoin-tarzı miningde bu, özelleştirilmiş donanımların üretilmesine sebep olabilir ve insanların daha gelişmiş algoritmalar üretmek için vakit harcamasına sebebiyet verebilir. Hatta bu asal sayıları bulmaya bile yardımcı olabilir fakat bunların hiçbirisi büyük planda topluma ya da para birimi bulunduran topluluğa anlamlı değerler katmaz. Daha da önemlisi, ölçek ekonomileri ve piyasa koşulları experler haricinde herkesin bu tarz bir paylaşımdan dışlanması sonucunu bile getirebilir. Nihayetinde bilgi-işlem temelli mining *satın almanın* sadece başka bir yoludur. Çünkü o, elektrik faturası için ya da işi yapabilecek yetkinlikte donanımın geliştirilebilmesi için para ödenmesini gerektirir.

Herkese dahil olabilme eşitliği ve para birimi kazanabilme eşitliği tanıyabilmek adına insanlara çalışma eşitliği sağlanmalıdır. Zor olan, bireylerin ürettiği işin göreli niceliğinin ve niteliğinin nasıl değerlendirileceğidir. Ve bu öyle bir yolla yapılmalıdır ki milyonlarca üyeye ödüller efektif bir şekilde dağıtılsın. Bu da ölçeklenebilir oylama sürecinin piyasaya sunulmasını gerektirir. Bilhassa bu, fonları dağıtacak olan otoritenin olabildiği kadar dağıtık yapılı ve merkezsiz olmasını gerektirir.

Milyonlarca insanı ödüllendirmenin ilk adımı ne kadar işin yapıldığından ya da kullanıcıların nasıl oyladığından bağımsız olarak belirli sayıda para birimini insanlara dağıtmaya kalkışmaktır. Bu ise soruyu, *"Para ödememiz gerekiyor mu?"* dan *"kime ödememiz gerekiyor?"*a çevirir; ve piyasaya paranın dağıtım aşamasında olduğunun ve kim daha fazla *iş* teklif ediyorsa ona müzayede edildiğinin sinyalini verir. Bitcoin'in kim en zor hashleri bulursa ona 50 BTC vermeyi vaat ediyor olması buna benzerdir. Tıpkı Bitcoin gibi, tüm iş ödeme öncesinde yapılmış olmalıdır ve hiçbir şey spekülatif bir şekilde gelecekte yapılacağı sözü verilen bir iş üzerinden ödenmemelidir.

Bir sonraki adım *herhangi bir şey*den çok az bir miktar bile olsa daha olumlu bir edimde bulunan herkesin ödüllendirilmesidir. Bu yapılmış tüm işleri sıralayarak ve değerlerine oranla ödül dağıtarak başarılmıştır. Piyasa ne kadar rekabetçi hale gelirse (yüksek kalite ya da yüksek miktar) ödeme kazanmak bir o kadar zor hale gelir.

### Para Biriminin Dağılımı Üzerine Oylama

Dağıtılacak belli miktarda bir paranın olduğunu ve paranın gelecekteki değeri ve yararı konusunda uzun vadeli menfaatlere sahip olanların, onun nasıl tahsis edileceğine karar vermesi gerektiğini varsayalım. Her vadeli yatırım sahibi kullanıcı, en iyi çalışmayı kimin yaptığına oy verir ve günün sonunda o gün elde edilen paralar oylarla orantılı olarak paylaşılır ve böylelikle birer tane bile olsa artı oy kazanmış olan herkes bir şeyler alır.

Saf oylama süreci, büyük topluluk hedeflerinden vazgeçmek pahasına, her üyeye kendisine oy vermeyi teşvik eden N-Person Prisoner’s Dilemma'yı[^5] oluşturur. Eğer oy hakki olan herkes kendisi için oy kullanırsa bu durumda para birimi dağıtılmış olmayacak ve bir bütün olarak ağ etkisi yaratmak konusunda başarısız olacaktır. Diğer yandan, eğer oylayanlardan sadece bir tanesi kusurlu davranırsa, o kişi para biriminin genel değeri üzerinde minimum miktarda etkiye sahip olurken kendisine haksız kazanç da sağlamış olur.

#### Oy Suistimali

Bir bireyin ne kadar parası olduğundan bağımsız olarak, benzer refah seviyesinde birçok başka birey vardır. Hatta en zengin bireyler bile, nadiren, onları takip eden zenginlerin birleşiminden çok daha fazlasına sahiptir. Ek olarak, toplulukta fazla yatırımı olanlar, oylama sisteminde kendi çıkarlarına yönelik oynamaya çalışmaları durumunda en fazla kaybebedecek olanlardır. Bu, bir şirketin CEO'sunun tüm karı cebe atabilmek adına maaşları ödemeyi kesmeye karar vermesi gibidir. Bu durumda, şirkette çalışan herkes ayrılıp başka bir şirketler için çalışırdı ve şirket değersiz hale gelirken CEO'sunu da zengin değil iflas etmiş halde bırakırdı.

Neyse ki, büyük yoğunlukta oy alan herhangi bir çalışma aynı zamanda en çok denetimi de kazanıyor (aleniyet). *Aleyhte oylama*nın da eklenmesiyle, birçok küçük hisse sahibi için gizli ittifak halinde bulunan grupların ya da kusurlu davranan büyük hisse sahiplerinin oylama gücünü etkisiz kılmak mümkün hale gelmiştir. Buna ilaveten, büyük hissedarlar istismara bağlı olarak para biriminin değerinin düşmesi durumunda kendilerine oy atarak kazanacaklarından çok daha fazlasını kaybederler. Esasında, dürüst büyük hissedarların küçük katkılarda bulunmak için oylama yapmalarındansa; istismarı denetlemeleri ve gerektiğinde aleyhte oy kullanmaları muhtemelen daha efektiftir.

Insanları sistemi istirmar etmekten alıkoymak için kullanılan *Aleyhte oylama*, bir bireyin diğer herkesin çıkarı pahasına kar ettiği fark edildiği zaman birçok insanın geliştirdiği *yengeç zihniyeti*ni kaldıraç olarak kullanır. Yengeç zihniyeti normalde iyi insanları aşağı çekmeye çalışan dar görüşlü insanları tanımlamak için kullanılıyor olsa da bu aynı zamanda iyi insanların kötüleri zaptetmesine de izin veren şeydir. Yengeç zihniyetiyle ilgili tek sorun, insanların, birinin diğer herkesin çıkarı pahasına kar ediyor olduğuna *yanlış bir şekilde inanmaları* durumundadır.

**Yengeç Kovasının Hikayesi**[^6]

Bir adam sahil boyunca yürüyordu ve yanında duran bir yem kovasıyla birlikte kıyıya vuran dalgalarda balık tutmakta olan bir adam gördü. Yakınlaştıkça yem kovasının kapağının olmadığını ve kovanın içinde canlı yengeçlerin olduğunu gördü.

"Neden yem kovasının üzerini örtmüyorsun bu sayede yengeçler kaçamaz?", dedi.

"Anlamıyorsun,", diye yanıtladı adam, "Eğer kovanın içinde tek bir yengeç olursa, o kesinlikle hızlıca dışarı kaçar. Ne var ki, kovanın içinde fazla sayıda yengeç varsa, birisi dışarı kaçmak için tırmanmaya yeltendiğinde bir diğeri hemen onu kavrayıp geri çeker ki bu sayede o da diğer hepsiyle aynı kaderi paylaşsın."

Bu insanlarda da böyledir. Eğer birisi farklı bir şey yapmaya çalışırsa, daha iyi notlar alırsa, kendisini geliştirirse, vasatlıktan kaçarsa ya da büyük düşler kurarsa diğer insanlar kendileriyle aynı kaderi paylaşsın diye hemen onu aşağı çekeceklerdir.

"İstismarın" önüne geçmek mümkün değildir ve asla ana hedef olmamalıdır. Sistemi "istismar" etmeye çalışanlar bile hala bir iş yapıyorlardır. Başarılı istismar ya da hile girişimleri için alacakları herhangi bir mükafat bile, geleneksel bitcoin miningi ya da mining poollar tarafından yapılan ittifaklı miningde benimsenen, angarya olarak para dağıtmanın amacına uygundur. Gerekli olan tek şey ise, istismarın topluluk ve onun para birimi namına gerçek işler yapmaya yönelik teşviği bastıracak kadar yaygınlaşmamasını temin etmektir.

Topluluğa ait bir para birimi üretmenin hedefi "kovaya daha fazla yengeç" getirmektir. Tüm istismarın önüne geçmeye çalışmak için aşırı önlemler almaya varmak, tıpkı yengeçlerin kaçmasını engellemek için kovanın üstüne bir kapak koymak gibidir. Ve bu da kovaya yeni yengeçler koymayı zorlaştırmak pahasına olur. Kovanın kenarlarını kayganlaştırmak ve diğer yengeçlere yeteri kadar güç vermek diğerlerinin kaçmasını engellemeye yeter.

### Oran Sınırlı Oylama

Suistimali asgariye indirmenin büyük bir kısmı oran-sınırlı oylamadır. Bireysel kullanıcılar günde sadece belirli bir miktar çalışmayı okuyabilir ve değerlendirebilirler. Bu miktardan daha fazla oylama yapmak otomasyonun ve potansiyel suistimalin bir işaretidir. Oran sınırlaması ile, çok fazla oylama yapan hissedarların oyları onlara nazaran daha az oylama yapan hissedarlarınkine göre daha değersiz sayılır. Tokenları çok sayıda hesaba bölüştürmeye çalışmak aynı zamanda etkiyi de böler ve bu sebeple bu ne oylamaya konmuş oran sınırını atlatmaya yarar ne de etki gücünde net bir artışla sonuçlanır.

Kullanıcılara sabit bir oylama gücü tahsis edilmektedir. Bir iş parçasına ödül havuzundan ne kadar pay dağıtılacağını belirlemek için oylama gücü kullanıcının taahhüt altındaki tokenlarıyla çarpılır. Kullanılan her oy, oy gücü bakiyesinden belirli bir yüzde kullanır. Kullanıcılar fazla sayıda paylaşım için oy kullanabilirler, fakat her oy bir öncekinden daha değersiz olacak ve tam oylama gücüne tekrar erişmek için daha fazla zaman gerektirecektir. Oylama gücü sabit bir şekilde günde 20% olarak geri dolmaktadır.

### Ödeme Dağılımı

Steem'in ödüllendirme sisteminin başlıca amaçlarından birisi internet üzerindeki en iyi tartışmaları üretmektir. Her yıl, yıllık enflasyonun %75'i içerik gönderen, içerikleri oylayan ve onları tartışan üyelere dağıtılır. Bitcoin'in büyüklüğünde, bu başlıca katkı yapanlara günde birkaç milyon dolar olarak verilebilir.

Nihai dağılım kullanıcıların oylama örüntülerine bağlıdır fakat, zannediyoruz ki, ödüllerin büyük çoğunlugu en popüler içerikler arasında dağıtılacaktır.

Zipf Kanunu[^7] gerçek hayat görüngülerinin şaşırtıcı menzilini çok güzel bir şekilde açıklayan ampirik kurallardan birisidir. Buna göre, bir toplamı büyüklük ya da popülerliğe göre sıralarsak, sıralamadaki ikinci eleman birincinin yarısı büyüklükte olacaktır, üçüncü ise birincinin üçte biri oranında vb. Genel olarak k'ıncı sıradaki parça birincinin 1/k oranında bir büyüklükte olacaktır.

![](\img_the_new_marketplace.png)

Popülerliği değerin kabataslak bir ölçüsü olarak alırsak, bu durumda her bir tekil bileşenin değeri Zipf Kanununca bellidir. Ki bu da, bir milyon bileşenimiz varsa, en popüler 100 toplam değerin üçte birini sunmaktadır. Sonraki 10,000 diğer üçte biri, ve kalan 989,900 de kalan üçte biri... N sayıda bileşen toplamının değeri log(n) ile orantılıdır.

Bu oylama ve ödeme dağılımının etkisi iyi içeriklere büyük cömertlik sunarken küçük oyuncuları da dolaylı katkıları için hala ödüllendirmektedir.

Bunun ekonomik etkisi piyangoya benzerdir. İnsanlar oylanma şanslarını olduğundan fazla gördüklerinden kazanmaları beklenen ödülden daha fazla iş yaparlar ve bu sayede topluluğa hizmetin için yapılmış işlerin sayını azamiye çıkartırlar. "Herkesin bir şeyler kazanıyor olması" kumarhanelerin insanları kumarda tutmak için kullandığı aynı psikolojik etkidir. Bir başka ifadeyle, küçük ödüller daha büyüklerini de kazanmanın mümkün olduğu fikrini sağlamlaştırır.

### Ödemeler

Bir gönderi ödeme aldığında bu 50% SBD ve 50% SP biçimindedir. Steem Power kullanıcıya artırılmış oylama ve işlem gücü verirken, SBD ise kullanıcıya istikrarlı bir para birimi üzerinden doğrudan bir kazanç sunar. Daha önce uzun bir şekilde açıkladığımız üzere, SP kısa vadeli satışlar yerine uzun vadeli elde tutmaları teşvik etmek için tasarlanmıştır. Bu daha fazla kullanıcıyı platformun uzun vadeli başarısında menfaat sahibi olmak konusunda cesaretlendirir.

Kullanıcılar ödemelerini 100% SP şeklinde alma seçeneği ile birlikte gönderilerine yapılacak ödemeleri reddetme hakkına da sahiptir. Kullanıcı bir gönderi için ödeme almayı reddettiğinde, kendisine ödenecek olan para diğer kullanıcılar arasında dağıtılmak üzere ödül havuzunda kalır.

# Oydaşma Algoritması

Oydaşma, sayesinde bir topluluğun bir bilgi parçası üzerinde belirsizliğe mahal bırakmayan ve evrensel bir şekilde tanınan bir anlaşmaya vardığı bir süreçtir. Toplumun kimin neye sahip olacağı hakkında bir oydaşmaya varabilmek için geliştirmiş olduğu birçok algoritma vardır. Dünya üzerindeki her hükümet, kendisi vasıtasıyla nüfusun anayasa tarafından teminat altına alınan bir takım kurallar bütününe uymayı kabul ettiği, birer ilkel oydaşma algoritmasıdır. Hükümetler, öznel olguları yorumlamak ve haklarında nihai hükümler verebilmek için mahkemeler, hakimler ve jüriler tesis eder. Çoğunlukla insanlar verilen karar yanlış olsa bile karara uyar.

Kripto para birimleri tarafından kullanılan algoritmalar oydaşmaya ulaşabilmek için çok daha iyi bir yol sunar. Tüm kullanıcılar tarafından kriptografik olarak imzalalanmış tanıklıklar, mutlak küresel olaylar sıralamasını kuran, kamuya açık bir kayıt defterine kaydedilir. Bunun üzerine, belirleyici bir bilgisayar algoritması evrensel olarak kabul edilecek bir sonuca varmak için bu kayıt defterini işler. Topluluğun üyeleri bu işleme algoritması üzerinde mutabık kaldığı müddetçe algoritmanın bulduğu sonuç üyelerin buna uymasını gerektirir.

Ana düşünce, hangi tanıklıkların kamusal kayda geçirilmesine izin verileceğinin belirlenmesidir. Sistemler muhtemel sansürleri en aza indirgeyecek şekilde tasarlanmalıdır. Kamusal kayıt defterinde uygulanan herhangi bir sansür, tıpkı birisinin seçimlerde oy kullanmasının önüne geçmek gibidir. Her iki durumda da bireyin genel oydaşmaya etki etmesinin önü kesilmiştir.

## Steem'de Oydaşma

Kavramsal olarak, Steem tarafından benimsenmiş olan oydaşma algoritması dünyanın birçok yerindeki şirketler tarafından kullanılan oydaşma algoritmasına benzerdir. Steem'in gelecekteki değerinde taahhüt edilmiş yatırımları bulunanlar, oylama yaparak, kamusal kayıtlara tanıklıkları kabul etmekle görevli kişileri seçerler. Oylama her bir bireyin taahhütlü hisseleriyle orantılı olarak ağırlıklandırılmıştır.

Kripto para birimleri dünyasında kamusal kayıt çoğunlukla *blockchain* olarak adlandırılır. Bir *block*, imzalanmış işlemler grubudur.

Steem'de blok üretimleri rauntlar halinde yapılır. Her rauntda 21 adet Witness, işlem bloklarını yaratmak ve imzalamak için seçilir. Bu Witnessların yirmi (20) tanesi onay oyu ile seçilir ve bir tanesi ise oylamada ilk 20'ye giremeyenler tarafından, aldıkları oylarla orantılı olarak, devremülk olarak paylaşılır. Aktif haldeki 21 Witness, herhangi bir Witness'ın kendisi tarafından üretilmiş ve yerleştirilmiş herhangi bir bloğu sürekli olarak görmezden gelmesinin önüne geçmek için her rauntta yeniden karılır. Herhangi bir bloğu ıskalayan ve son 24 saat içerisinde de üretimde bulunmamış olan herhangi bir Witness, Blok İmzalama Anahtarı'nı güncelleyene dek (sistemden) engellenir.

Bu süreç -üst sıralara çıkacak kadar oylanabilmeye yetecek popülerliğe sahip olunmasından bağımsız olarak- herkese blok üretimine katılabilme potansiyeli temin ederken; en yüksek güvenilirliği sağlamak üzere tasarlanmıştır. İnsanlar, seçilmiş ilk 20 Witness tarafından uygulanan sansürü aşmak için 3 ayrı yola sahiptir: Ilk 20'de bulunmayan herkesle birlikte sabırla beklemek ya da oy gücünü arttırmak için daha fazla SP satın almak. Genel olarak konuşursak, sansür uygulamak seçilmiş Witnesslarların işlerini kaybetmeleri için iyi bir yoldur. Bu nedenle, Steem ağında bunun gerçek bir probleme dönüşmesi olası değildir.

Aktif Witnesslar önceden bilindiği için Steem, Witnessları her 3 saniyede 1 blok üretmelerini sağlayacak şekilde bir zaman çizelgesine oturtabilmektedir. Witness'lar blok üretimlerini NTP protokolü aracılığıyla senkronize eder. Bu algoritmanın bir benzeri bir yılı aşkın süredir BitShares ağında kullanılarak güvenilirliğini kanıtlamıştır.

# İşlem Ücretlerinin Ortadan Kaldırılması

Steem, ağa katkıda bulunları ödüllendirmek için yoğun çaba sarf etmektedir. Bundan vazgeçip, toplulukla etkileşime geçmeye yeltenen insanlardan her defasında ücret talep etmek zıt yönde bir etki yaratırdı.

Blokchain teknolojisi şu an itibariyle spam'in önüne geçmek için işlem ücretlerine dayanamaktadır. Bu ücretler, mikro işlemlere dair bilinen tüm problemlerden ötürü sıkıntı yaşamaktadır ve blockchainlerin düşük değerde işlemler için kullanılmasını engellemektedir. Tümüyle merkezsiz olan uygulamalar, eğer merkezli alternatifleri ile rekabet etmek niyetindeyseler, kullanıcılarına ücretsiz işlem yapabilme imkanı sunmalıdır. Bu makale, Steem'in işlem ücretlerine olan gereksinimi ortadan kaldırmaya ve bu sayede daha önceleri makul görünmeyen bir çok merkezsiz uygulamanın geliştirilmesine olanak tanımaya yönelik yaklaşımını özetlemektedir.

## İşlem Ücretleri Sorunu

Blokchainler bütün hareketlerin, bütün eşlere yayınlandığı merkezsiz ağlardır. Sıklıkla olmasa da bazı durumlarda, üretilmiş olan bir blok, beklemede olan tüm işlemlerin bir kısmını ya da tümünü içerebilir. Tüm blokchainler, zararlı kullanıcıların mevcut ağ kapasitesinin tamamını değersiz işlemlerle tüketmesinin önüne geçmek için bir çözüm bulmalıdır. Bu değersiz işlemler diğer değerli işlemlerin işlenmesini engelleyerek uzun vadede ağı yok edebilir.

Şu zamana kadar blockchainlerin birçoğu tarafından benimsenmiş çözüm ise minimum işlem ücreti tahsil etmektir. Sadece bir kaç sent değerinde bir ücret, ağa saldırmayı pahalı ve kazançsız kılabilir. Bu yaklaşım spam problemlerini çözerken, yeni problemleri beraberinde getirmektedir. E-posta spam problemini her e-posta için küçük bir ücret uygulanması ile çözdüğünüzü düşünün: İnsanlar e-posta kullanmazdı.

### Mikro Ödemeler Çalışmıyor

İşlem ücreti almaktaki temel sorun mikro ödemelerin, özellikle düşük değerli kullanıcı işlemleri için, işlevsiz olmasıdır. Her bir işlem için ücret tahsil edildiğinde, bu merkezsiz bir ağın işleyebileceği işlem tiplerini sınırlamaktadır. İşlem ücretlerinin gerekliliği her ne kadar kabul edilebilir bir argüman olsa da, kullanıcılar hala yaptıkları en küçük işlem için ücret ödemekten nefret ediyor.

Her gün kullandığımız web sitelerinin şifre değiştirmek yoluyla hesaplarımızda her değişiklik yapışımızda bizden ücret tahsil ettiğini hayal edin. Kullanıcılar bazı şeylerin ücretsiz olmasını beklemektedir. Kullanıcılara eylemlerinin küçük bir ücrete tabi olup olmadığına karar verdirmek, kullanıcıların siteyi terk etmesiyle sonuçlanacak bir endişe ortamı yaratmaktadır. Bir işlem bir karar alınmasını gerektirecek kadar değerli olamaz fakat otomatik bir karar verilmesini gerektirecek kadar küçük değerde olabilir. Belirli bir miktarda kaygı her satın alma işleminde mevcuttur. Ve ne kadar küçük olursa olsun bu kaygı, kullanılan arayüz veya gereken zaman kaynaklı değil, karar verme ediminin kendisinden kaynaklıdır.

Mikro ödemeler, diğer bütün ödeme türleri gibi bir mukayeseye ihtiyaç duymaktadır: *"Bu kadar X bu kadar Y'ye değer mi?* Bu olgudan kaynaklanan optimize edilemeyecek bir minimum zihinsel bir maliyet vardır. Çünkü kullanıcının hiç düşünmeden onaylayacağı tek işlem, kendisine hiçbir maliyeti olmayacak olan işlemdir. Bu da hiçbir işlem yapmamak demektir.

- Clay Shirky[^8]

Finansal ödemeler dünyasında küçük ücretler kabul edilebilirdir. Çünkü, işlemin değeri ücretin değerine oranla muazzam bir şekilde yüksektir ve alıcı satın alma kararını halihazırda almış durumdadır. Potansiyel blokchain uygulamalarının dünyası sadece finansal ödemelerden çok daha büyüktür; ve kullanıcılar tarafından kabul edilmeyecek raddede ücretlere gereksinim duyan birçok elzem işlemi içerir.

BitShares, Nxt, Ripple, Counter Party ve Stellar gibi sistemlerin hepsi kullanıcıların blokchain üzerinde limitli emirler yerleştirmesine izin verir ve kullanıcılarından bu eylemleri için küçük bir ücret tahsil eder. Daha sonra, eğer kullanıcı emrini iptal etmek isterse, başka bir ücret daha uygulanır. Ethereum gibi sistemler ise mikro ödemeleri tümüyle yeni bir seviyeye taşır: hesaplama başına ücret tahsil etmek. Bütün bu sistemler, merkezsiz bir arama motorunun her arama için ücret alması durumunda Google'dan kullanıcı çekememesine sebep olan aynı nedenlerden ötürü, ana akım kullanıcıları kendilerine çekmekte zorlanırlar. Hizmetin ne kadar iyi olduğu önemli değildir, kullanıcılar belirli başlı şeylerin ücretsiz olmasını bekler. Bu, kullanıcının farklı bir ücret yapısı altında toplamda daha fazla ödemesiyle sonuçlansa bile geçerlidir.

### Ücretler Girişlere Engeldir

Her türlü ücret yeni kullanıcıların girişi için engel yaratmaktadır. Birisi Ethereum'u ilgilendiren herhangi bir işlem yapmak istediğinde öncelikle biraz ETH'ye ihtiyaç duyacaktır. Ethereum sistemi üzerinde merkezsiz bir uygulama yapmak isteyen herhangi birisi uygulama ücretini kullanıcılara yıkmak zorundadır. Kripto para birimi satın almak kolay bir iş değildir ve genel olarak 10$ altı miktarlar için mantıklı değildir. Bu da yeni çıkan bir merkezsiz uygulamayı denemek isteyen yeni bir kullanıcı 10$'dan ayrılmak istediğine karar vermiş olmalıdır.

### Değişken Ücretler

Zaman içinde ağın ücretleri ayarlaması gerekir. Bu kapasitedeki bir oynama veya zaman içerisinde değer artışı nedeniyle kaynaklanabilir. Kullanıcılar tahmin edilebilir ücretleri ve garantilenmiş hizmeti severler. Yüksek kullanım durumlarında dinamik bir biçimde ücretleri arttırmak mümkün olmakla beraber, kötü bir kullanıcı tecrübesine yol açar.

### Sybil Saldırıları

Bazı merkezi websiteleri spamı önlemek için bir nevi kimlik onayı ve hız sınırlaması kullanır. reCAPTCHA [^9] gibi basit bir şey bile sahte hesapların yaratılmasını engelleyebilir. Eğer birisi hesabını kötüye kullanıyorsa merkezi websiteler hesabı kapatma özgürlüğüne sahiptir.

Merkezsiz bir sistemde kullanıcıları yasaklamanın direkt bir yolu olmadığı gibi reCAPTCHA ve hız sınırlaması da mümkün değildir. Aslında, bu mümküniyetsizlik blokzinciri teknolojisin ana satış noktalarından biridir.

### Rezerv ve Kısmı Rezerv

Blokzinciri sistemini bir İnternet Servis Sağlayıcısı (ISS) gibi inceleyelim, şehirdeki tüm kablolara sahip olan ve bir zamanda verebileceği maksimum trafik limiti olan bir ISS. Şehirde yaşayan insanlar ISS'den pay alarak mevcut olan trafiğin bir kısmından yararlanabilirler.

ISS'in iki seçeneği vardır. "rezerv" ya da "kısmi rezerv" sistemini kullanmak. Rezerv sisteminde kullanıcı mevcut olan maksimum trafiğin sadece payını aldığı kadarını alabilmesidir. Çünkü herkes aynı anda interneti kullanmaz, şehrin ağı önemli ölçüde az kullanılır.

Kısmi rezerv sisteminde ise kullanıcılar satın aldıkları payın değerindeki trafikten daha fazla trafik alabilirler, şehirdeki herkesin aynı anda internet kullanmadığı sürece tabii. Kısmi rezerve sahip olmanın sorunu ise herkesin aynı anda ağa bağlanıp internet kullanmak istediğinde oluşan tıkanıklılıktır. ISS bu tür durumlarda trafiklere öncelik vermek için bir yol bulmalıdır. Aşırı durumlarda, tamamen tıkanmış bir ağ tekrardan rezerv sistemine geçmelidir. Zor olan şey ise, doğru kısmi rezerv oranını bulmaktır.

## Mikroödeme Kanalları yerine Trafik

Mikroödemelere çare *dinamik kısmi rezerv* implemetasyonudur. Bu model altında blokzinciri rezerv oranını tıkanılılığa göre otomatik olarak ayarlayabilr. Blokzinciri oranı ayarlarken kısa süreli dalgalanmalar için pay bırakarak bir hedef belirler. Dalgalanmalar olduğunda blokzinciri pay-başına-trafik oranını düşürür. Dalgalanma bittiğinde ve ekstra kapasite olduğunda blokzinciri tekrardan yavaşça pay-başına-trafiği yükseltebilir.

Bir kullanıcı tarafından kullanılan trafik kullanıcının kullanım zamanının değişeceği göz önüne alınarak uzun süreli periyodlar ile hesaplanmalıdır. Kullanıcı oturum açıp, aynı anda bir sürü şey yapıp, çıkmaya meyillidirler. Bu da kısa süreli incelendiğinde fazla gözüken trafiğin aslında uzun süre olarak tam tersi olması anlamına gelir. Eğer süreç çok fazla uzuyorsa sistem kısa sürekli patlamalar için rezerv oranını yeteri kadar hızlı ayarlayamayabilir. Eğer süreç çok kısa ve toplu kullanım varsa normal kullanıcılar için büyük bir etkisi olacaktır.

Tahminlerimize göre, kullanıcıların trafik hesaplamalarını haftalık yapmak yeterlidir. Kullanıcı her hareketi imzaladığında, imzaladıkları hareket kullanıcının geçmiş hareketlerinin ortalaması alınarak hesaplanır. Kullanıcıların hareketleri genel ortalamasının üzerine çıktığında, tekrar düşene kadar gecikmeli olacaktır.

### Kapasitenin Önemi

Blokzinciri kapasitesi aslında limitli değildir. Şu anki internet altyapısının teknolojik kapasitesi Bitcoin blok boyutunu 10MB'e arttırmak için yeterlidir, bu da gerekli bakiye miktarını faktörel olarak 10 kat azaltacaktır. Bitcoin şuanda saniyede 3 hareketi desteklerken, alternatif implementasyonlar saniyede 1000'in üzerinde hareketi destekleyecek kapasitedelerdir.

### Ücretler ile Karşılaştırma

Eğer bir kullanıcının her hafta sadece 25$ dolar değerinde BTC gönderimi yaptığını ve her ödediklerinde 0.04$ cent ücret öderse, yılda 2 doların üstünde bir ücret ödeyecektir. Kullanıcı o 25$ doların sadece 8%ini kazanarak ücretleri ödemek için harcadığı miktarı amorti edebilir. Chances are that users were going to hold their money on the blockchain anyway, so this user with $25 worth of BTC just saved $2 over the course of a year by adopting a rate-limiting approach rather than a fee-based approach. Sadece 175$ ile her gün işlem yapabilir ve günlük 14$ tasarruf edebilirler.

### Hesap Oluşturma

Steem'in hesap bazlı sistemi ve genel olarak bilinen bakiyeleri trafik bazlı hız limitleme algoritmasının implementasyonunu kolaylaştırıyor. Minimum gerekli miktarın altında bakiyesi olan hesapların haftada en az bir hesap hareketi gerçekleştirmesi gerekmektedir. Bu da bütün yeni hesapların en az minimum bakiye miktarını bulundurmaları gerektiğini vurgular. Aynı zamanda daha küçük miktarlarda hareket sağlamak isteyen kullanıcılar bakiyeleri fazla olduğu ve hesabı kullanabilecekleri sürece bu işlemi gerçekleştriebilirler.

Kullanımın az olduğu zamanlarda oluşturulan minimum bakiyeleri hesapların ağ kullanımı arttığında kullanılamayan duruma düşme ihtimali bulunmaktadır. Bu bakiyeler istenildiği zaman büyük bir hesaba delege edilerek kullanılabilir.

Minimum bakiyenin altında ve kullanılamaz olan hesapların sayısını kontrol edebilmek için bütün yeni hesaplar minimum gereken tutarın en az 10 katı ile başlamalıdır. Bu şekilde eğer ağ kullanımı talebe oranla 10 kat artsa bile, hesap geçerli ve kullanılabilir kalacaktır.

Hesap oluştururken gelen herhangi bir bakiye başka bir kullanıcıdan gelmeli ve potansiyel sybil saldırılarını önlemek için token olarak oluşturulmamalıdır.

### Minimum Bakiyeleri Kararlaştırma

Kullanıcıları minimum bakiye bulundurmaya zorlama fikri, haliyle, kullanıcının kendi değerinden kaynaklanır. [^10]. Bir işletme yöneten herkes, her kullanıcının önemli bir değeri olduğunu bilir. İşletmeler yeni bir kullanıcıya sahip olmak için 30$ dan 200$'a kadar ücret ödeyebilirler. Bazen kullanıcılara direk ödeme yaparken bazen reklamlara öderler, ve yine bazı zamanlarda bazı işletmeler tüm kullanıcılarını satın almışlardır. Bir şirket kullanıcıyı kazandıktan sonra genel olarak onlara *ücretsiz hizmetler* sağlayarak başka yollar sayesinde üzerlerinden para kazanmak için kullanıcıları tutmalarını sağlar.

Ripple'ın minimum bakiye miktarı [^11] hesabın kullanım oranı ile birlikte yükselir ve yeni hesapların minimum o miktarda bakiye bulundurmasını gerektirir. Şu an için bu minimum bakiye miktarı yaklaşık 0.15$ cent'dir bu miktarda bizim daha öncesinde haftada bir kez özgürce hareket edilebilir olarak düşündüğümüz miktardan 0.10$ cent fazladır.

Bir blokzinciri kullanıcıların sahip olması gereken minimum değeri, minimum bakiye gereksinimi ile zorlayabilir. Blokzincirine yeni bir kullanıcı kazandırmak isteyen herhangi bir şirket o kullanıcının hesabını daha önceden minimum bakiye ile doldurarak sistemi kullanmasını sağlar. Yeni kullanıcı kayıtları için nispeten yüksek bir ücret bedeli (1 dolar) talep etmek, ücretsiz hesap hizmeti sunan birini, hesapları blockchain'e kaydetmeden önce, her bir hesabın niteliğini ve özgünlüğünü titiz bir şekilde denetlemeye zorlayacaktır ister istemez.

İşin aslı, minimum bakiye tutmak, kullanıcıların işlem ücretlerini kazanmış oldukları ve kendi bakiyelerine kaydettikleri faizlerle ödemelerini sağlamaya denk düşer. Kısaca minimum bakiye, bir ücreti oldukça kısa bir süre zarfında ödemeye yetecek kadar faizi kazanmak için gerekli olan bakiye şeklinde tanımlanabilir.

Bereket versin ki şart koşulan minimum bakiye 1 dolar kadar düşük bir meblağ olabilir; bu da kullanıcıların kabul edebileceği ve hoşnut olabileceği bir tutardır. Kaybedilen faizin fırsat maliyeti, bir mikro ücretin bilişsel maliyetini karşılamaz. Bu ise kullanıcılar için çok daha makul olan bir durumdur.

Bir hesabı önceden fonlamak için kullanılan STEEM yeni hesapta aktive edilir, bir başka deyişle, Steem Power'a dönüştürülür. Yeni hesabı fonlamak için kullanılan SP'nin bir kısmı hesabın yaratıcısı tarafından delege edilebilir. Bir kullanıcı SP delege ettiğinde delege edilen kişi SP'yi oy verme ve trafik için kendilerininmiş gibi kullanabilir fakat SP'nin sahipliği delege eden kişide kalacaktır. Kullanıcı istediği herhangi bir zamanda delegasyonunu geri çekebilir. Delege ettikleri SP miktarı bir süre beklemenin ardından hesaplarına iade edilir.

### Ücretlerin etkililiği

Hız limitlemeyi ücretlerle kıyaslamak için, bu iki sistemin bir saldırıcı tarafından ağa yönelik olarak düzenlenen sel yönlendirmesine nasıl tepki verdiklerini göz önünde bulundurmamız gerekir. Bitcoin'de, 10 bin dolara sahip bir saldırgan, her bir bloku dosyalayarak hizmeti bütün bir gün boyunca akamete uğratabilir. Aynı saldırgan, "dinamik kısmi karşılık hız limitleme yaklaşımı" kapsamında, tek bir blok için bile hizmeti akamete uğratmayı başaramayacaktır.

Daha uç bir durum düşünüp de bir saldırganın tüm coinlerin %1'ini elinde bulundurduğunu varsayacak olursak, öylesi bir durumda saldırganın 60 milyon dolara sahip olacağını kabul etmemiz gerekir. Böyle bir saldırgan, madenciler ücretleri veya kapasiteyi artırmadıkça Bitcoin blockchain hizmetini 16 yıl boyunca devre dışı bırakabilir. Ücretler işlem başı 15 dolara yükseltilse dahi, sözkonusu saldırgan yine de ağı 16 gün boyunca sel yönlendirmesine (flooding) maruz bırakabilir.

Hız limitleme yaklaşımı kapsamında, tüm coinlerin %1'ini elinde tutan ve ağı sel yönlendirmesine maruz bırakmaya niyetlenen bir kişi, bu hedefine 30 saniyeden kısa bir sürede ulaşabilir.

### Kiralama - Satın Alma - Devre mülk

Bir evi kendi mülkiyetine alan bir kişi, bu evi ücretsiz kullanma hakkına sahip olmayı umar. Bir grup kişi birlikte bir ev satın alırsa, o zaman bu kişilerden her biri evdeki sahiplik yüzdesi ölçüsünde bu evi kullanma hakkına sahip olmayı umar. Ücret temelli blockchain, bu evi sahiplerinden kiralamak gibidir; buna karşın hız limitleme, sahiplerin kendi aralarındaki devre mülk gibidir.

Eğer bir evin mülkiyeti birden çok kişiye ait olursa, o zaman bu kişiler evi nasıl devre mülk yapmak istediklerini kararlaştırmalıdır. Evin %50'sine sahip olan, bununla birlikte evi yılda yalnızca bir hafta kullanan bir kişi, kendi kullanmadığı zamanlarda evi kullanan kişilerin kendisine ödeme yapmasını bekleyebilir. Ücret temelli sistemin işleyiş mantığı budur.

Diğer yandan, bir kişi evin %50'sine sahip olup eve yönelik talebin gelecekte artacağı ve kendi hissesini daha fazla bir meblağ karşılığı satabileceği yönünde spekülasyon yapıyor diyelim. Bir evin kullandığından daha fazlasına sahip olan herhangi bir mülk sahibi, emlak spekülasyoncusuna dönüşebilir. Bu kişi, kira tahsil etmek yerine bu mantığı işe koşarak değer tahsil eder.

Bir hissenin değeri, sahibine potansiyel olarak ne kadar süre bahşettiğine bağımlı olarak oluşur. Bir evin %1'ine sahip olup bu evi yılda bir hafta kullanmak, en düşük değerli hissedir. Yine de, hisse sahiplerinin yarısı evi bir haftalığına kullanma haklarını hiç kullanmazlarsa şayet, o zaman devremülk başı değer yılda iki haftaya yükselir. Eğer o faal olmayan kullanıcılar daha ziyade kullanmadıkları zamanı kiralamaya yönelirlerse, o zaman değer tekrar yılda bir haftaya düşer. Eğer o kullanılmamış devremülkler onları kullanabilecek olan insanlara satılsalardı, o zaman da bir devremülkün değeri %50 azalırdı. Tahsil edilen kira bedeli hisse değerindeki azalmadan daha büyük değilse, devremülk sahipleri ekonomik bir yanlış hesap yapıyorlar demektir.

Bu mantığı temel alarak diyebiliriz ki ücret temelli bir sistem ya kullanıcıları için daha pahalı; ya da kolektif sahipleri için daha az kârlı bir sistem olacaktır. Küçük çaplı bir mülk sahibi kendi kısa zaman dilimini kiralayarak kâr edebilir; ne var ki bunu yalnızca diğer devremülk sahiplerinin zararına olacak şekilde yapabilir. Aslında, azalan devremülk değerinin maliyeti tüm mülk sahipleri arasında paylaşılır; buna karşılık kârlar, kendi payını kiralamayı kararlaştıran tek bir mülk sahibinin elinde toplanır.

Buradan şu sonuca varabiliriz ki en iyi blockchain hizmeti, kullanıcılara herhangi bir kullanım ücreti ödetmeden verilir. Eğer bir kullanım ücreti hız limitlemeye alternatif olarak ödenmek zorunda olsaydı, o zaman kullanım ücretinin yeteri kadar devre mülk satın almanın ve bunları kullanım hakkı elde etmeye yetecek kadar uzun süre elinde tutma taahhüdünde bulunmanın muadili olması gerekir.

Bir başka deyişle, bir işlem harcının, haftada bir kez işlem yapmak için gerekli olan minimum hesap bakiyesine eşit olması ve haftanın bitiminde geri ödenmesi gerekir. Minimum hesap bakiyesinin 1 dolar olduğunu ve bunun bir kişiye haftada bir kez işlem yapma izni tanıdığını varsayın. Eğer 1 dolar bakiyesi olan bir kişi bir kerede 5 adet işlem yapmak isterse, o kişi işlemlerden önce ya da sonra bakiyesini haftalık 5 dolara çıkarmak zorunda kalacaktır.

Kuramsal olarak, kullanıcıların yatıracak parayı başkalarından borç alabildiği yerde pazar kurulacaktır. Pratikte, kendi kullanıcı oranlarını karşılamaya yetecek kadar devremülkü satın alıp satmak, kullanıcılar için daha verimlidir. Başka bir deyişle, mikro düzeyde kredi müzakeresi yapmanın bedeli, haftalık maksimum kullanımınıza denk düşen bakiyeyi sağlamanın bedelinden daha yüksektir.

Yeni tür desantralize uygulamalar -kullanımı için küçük çaplı bir ödeme yapmak gerektiğinde etkili çalışmayan uygulamalar-, işlemler için desantralize hız limitlemesi sayesinde etkili bir şekilde çalışır hale gelebilirler. Bu yeni model uygulama geliştiricilerine, kullanıcıları yaptıkları işlemlerden ötürü ücretlendirip ücretlendirmemeyi, ücretlendirecekse de ne zaman ücretlendireceğini kararlaştırma olanağı tanır.

# Perfomans ve Ölçeklenebilirlik

Steem ağı, BitShares'i çalıştıran aynı teknoloji olan Graphene üzerine inşa edilmiştir. Graphene bir dagitik test agi üzerinde saniyede 1000'den fazla islemi destekleyekleyebildigini aleni bir sekilde kanitlamistir. Graphene, sunucu kapasitesi ve iletisim protokollerine yapilacak göreli basit gelistirmeler ile birlikte, saniyede10,000 ya da daha fazla sayida islemi kolaylikla ölcekleyebilir.

## Reddit Ölcegi

Steem Reddit'ten daha büyük bir kullanici tabani ile bas edebilmeye muktedirdir. 2015 yilinda Reddit'in 8.7 milyon üyesi genel ortalama olarak saniyede 23 yorum[^12]; üye basina da yilda 83 yorum üretmistir. Saniye basina iki paylasim ortalamasiyla, 73 milyon üst seviye paylasim mevcuttu. 7 milyara yakin begeni oyunun yarattigi, saniye basina 220 oy sekilde, bir ortalama oylama orani vardi. Tüm bunlar söylendiginde, eger Reddit blockhain üzerinde calisiyor olsaydi saniye basina 250 islem ortalamasina ihtiyac duyardi.

Steem bu sektör-öncüsü performansa erismek icin, saniyede 6 milyon islemi isleyebilen LMAX Exchange'den[^13] cikarilan dersleri ödünc almistir. Bu dersler icindeki anahtar noktalar:

1. Herseyi hafizada tut.
2. Cekirdek isletme mantigini tek bir dizide tut.
3. Kriptografik operasyonlari (hashler ve imzalar) cekirdek isletme mantiginin disinda tut.
4. Teyidi duruma-bagimli ve durumdan-bagimsiz denetlemelere böl.
5. Nesneye yönelik veri modeli kullan.

Steem bu basit kurallari takip ederek, optimizasyona adanmis önemli bir olmaksizin, saniyede 10,000 islemi isleyebilmektedir.

Yakin zamanda Intel tarafindan Optane™ teknolojisinin piyasa sürülmüs olmasi[^14] da göz önünde tutuldugunda herseyi hafizada tutmak artan bir sekilde uygulanabilirdir. Standart bir donanimin, hizli bir indexleme icin, Steem ile ilintili tüm isletme mantiginin -tüm postlar hafizada kayitli bir sekilde- tek bir dizide tutuluyor olmasi ile bas edebiliyor olmasi gerekir. Google bile tüm internete dair kendi indexlerini RAM'in icinde tutar. Blockchain teknolojisinin kullanilmasi veri kaybinin önüne gecmek icin verilerin baska makinalara kopyalanmasini gereksiz hale getirir. Optane™ teknolojisi benimsendikce RAM, direnç kazaniyorken daha da hizli hale gelecek. Bir diger deyisle, Steem ölçeklendirme icin ve gelecegin mimarisi icin tasarlanmistir.

# Paylasim & Arz

## İlk Paylasim & Arz

Steem Agi 0 para birimi arzi ile ve Miner'lara, Proof of Work araciligiyla dakikada yaklasik 40 STEEM ve icerik ve küratörlük ödül havuzunun yaratilmasi icin harcanan her bir dakika icin de ilaveten 40 STEEM (Toplamda dakika basina 80 STEEM) olmak üzere dagitilan STEEM ile basladi. Sonrasinda, ag SP'ye dönüstüren kullanicilari ödüllendirmeye basladi. Bu noktada STEEM asagida özetlenen cesitli Katki Ödüllerinin muhtelif etkilerinden ötürü dakida basina yaklasik 800 STEEM oranina yükseldi:

Katki Ödülleri:

- Küratörlük ödülleri: Hangisi daha büyük ise, blok basinda 1 STEEM ya da yilda 3.875%
- Icerik Yaratimi ödülleri: Hangisi daha büyük ise, blok basina 1 STEEM ya da yilda 3.875%
- Blok üretimi ödülleri: Hangisi daha büyük ise, blok basina 1 STEEM ya da yilda 0.750%
- 864,00. blok öncesi POW kapsama ödülleri: Blok basina 1STEEM (raunt basina 21 STEEM olarak ödüllendirilir)
- 864,00. blok sonrasi POW kapsama ödülleri: Hangisi daha büyük ise, blok basina 0.0476 STEEM (raunt basina 1 STEEM olarak ödüllendirilir) ya da yilda 0.750%.
- Likidite ödülleri: Hangisi daha büyük ise, blok basina 1 STEEM (saat basina 1200 STEEM olarak ödüllendirilir) ya da yilda 0.750%

### Power ödülleri:

- Steem Power ödülleri: Yukaridaki ödüller tarafindan yaratilan her bir STEEM icin, 9 STEEM tüm Steem Power sahipleri arasinda bölüstürülür.

### SBD işlemleri:

- SBD ödülleri: SBD değerinin bir kısmı Witness'lar tarafından belirlenmiş dönemlik faiz oranıyla yaratır ve SBD paydaşlarına SBD olarak ödenir

Arzın genel görüntüsü SBD işlemlerinin etkisinden ötürü karmaşıktır. Bu da daha önce SBD kısmında açıklandığı üzere, müteakip yayın oranları ve SBD ödülleri yoluyla büyük çaplı yeni STEEM yaratımı ya da tedavülden çekimi ile sonuçlanabilir. Üzerinde hak talep edilmemiş teşvikler (Gözden kaçmış bloklar için konulmuş olan blok ödülleri gibi) ve terk edilmiş hesaplar da dahil olmak üzere birçok küçük ölçekli karmaşık etkiler de mevcuttur.

## Mevcut Paylaşım & Arz

Aralık 2016'daki ağın 16. hard forkundan sonra Steem yeni tokenları yıllık %9.5 lik faiz oranında yaratmaya başladı. Enflasyon oranı her 250,000 blokta %0.01oranında ya da yıllık %0.5 oranında azalmaktadır. Enflasyon, genel enflasyon oranı %0.95'e erişinceye dek bu hızda azalmaya devam edecektir. Bu, hard fork 16'nın hayata geçmesinden itibaren yaklaşık 20.5 yıl sürecektir.

Yeni yaratılan tokenların %75'i yazarlar ve küratörler arasında paylaşılmakta olan ödül havuzunu fonlamaya ayrılmıştır. Yeni tokenların %15'i SP sahiplerine ödül olarak dağıtılmaktadır. Geri kalan %10 ise blockchain'i işletmeleri için Witness'lara ödenmektedir.

### Token Yaratım Oranının Etkisi

Enflasyon modelli herhangi bir coinin sürdürülebilir olmadığı sıklıkla söylenir. Fakat biz gerçek dünyadaki sayısız örnekten biliyoruz ki, belirli bir rolü kesinlikle olsa da, paranın niceliğinin onun değeri üzerinde doğrudan ve ivedi bir etkisi bulunmamaktadır.

Ağustos 2008'den Ocak 2009'a kadar A.B.D para arzı[^15] yıllık %100'lük bir büyümeyle, 871 milyar dolardan 1,737 milyar dolar'a yükselmiştir. Müteakip 6 yıl boyunca da, her yıl için %20 olmak kaydıyla büyümeye devam etmiştir. Toplam olarak, A.B.D'deki para arzı 7 yıldan kısa bir süre içerisinde 4.59 kat artmıştır. Aynı süre zarfında, hükümetin fiyat endeksine göre[^16], Dolar'ın değeri mal ve hizmetlere kıyasla %10'dan daha az olarak düşmüştür. Bu gerçek-dünya örneği göstermektedir ki, arz fiyatın bileşenlerinden sadece bir tanesidir.

Bitcoin'in ilk 2 yılında ağ, %100'ün üzerinde dönemlik enflasyon oranlarını[^17] idame etti. İlk 5 yılda bu %30'un üzerindeydi. Ve ilk 8 yıl için ise bu %10'dan yukarıdaydı. Nihayetinde, içerik, küratörlük ve blok üretimini fonlamak için ''harcanmakta olan'' toplam Steem %10'dan daha az bir yıllık bileşik faiz tutarındadır.

STEEM gibi bir dijital emtianın fiyatı hem arz hem de talep tarafından belirlenmektedir. Uzun vadeli bir hissedarın ayrılma kararı alması piyasadaki STEEM arzını artıracak ve fiyatı aşağı itecektir. Bu aşağı yönlü baskı yine bir uzun vadeli hissedarın STEEM alımı yapıp bunu SP'ye dönüştürmesiyle karşılanacaktır. İlave arz ve talep, piyasa spekülatörlerinin gelecekteki piyasa fiyatı tahminleri temelinde likit STEEM alım satımı yapmaları kaynaklı olarak eklemlenecektir.

# Steem'in Gücü

Steem, tüm kullanıcı katkılarının (paylaşımlar ve oylar) değerinin parçaların toplamından daha değerli olduğunu kabul eder. Bir yorumun tek başına değeri sıfıra yakındır; ancak içerik kürasyonu yapılmış milyonlarca paylaşım, milyonlarca (belki de milyarlarca) dolar eder. Bir oy tek başına küçük bir değer yaratır; ancak milyarlarca oy oldukça etkili bir kürasyondur. Kürasyonsuz içeriğin değeri kısıtlıdır. İnternetin bütün içeriğini verin fakat bu içerikleri birbirine bağlayan linkleri kaldırın, Google böyle bir durumda işe yarayacak arama sonuçları üretmekte zorlanacaktır. Bilgilere asıl değerini veren, o bilgileri birbirlerine bağlayan linklerdir.

Herkes yararlandığı için, herkes ödemeli. Bir başka deyişle, tek başına hiçbir kullanıcıdan herhangi bir şey için ödeme yapması beklenmez; buna karşılık kullanıcıya kendi yaptığı, Steem'e değer katan her işlem için ödeme yapılmalıdır. Tek yapmamız gereken, hangi kullanıcı katkısının sosyal ağ değeri yaratıp hangisinin değer yaratmadığını netleştirmektir.

Reddit kullanıcıları kolektif olarak saniyede 220 oylama, 23 adet de paylaşım yapmaktadır. Reddit'e 500 milyon dolar[^18] ilâ 4 milyar dolar[^19] değer biçilmektedir; bunun anlamı da şudur ki, Reddit'in değerinin büyük oranda geçen yılın faaliyetine eşdeğer olduğunu varsayarsak, oy ve paylaşımların her biri 0.06 ilâ 0.50 dolar değerindedir. Reddit'in değerinin büyük bir kısmının geçtiğimiz hafta süresince gerçekleşen gerçeğe yakın zamanlı tartışmalardan ibaret olduğu ve bu tartışmaların yeni faaliyetin değerini önemli ölçüde artıracağı iddia edilebilir. İnsanlar, diğer insanlar bugün neredeyse oraya giderler; diğer insanların geçen sene bulundukları yere değil.

## Mikro Ödeme Yok, Bahşişler İsteğe Bağlı

Kripto parayı sosyal medya platformlarıyla bütünleştirmeye dönük mevcut teşebbüsler, kullanıcıların birbirlerine ödeme yapmasını sağlamaya odaklandı bugüne kadar. Birçok hizmet bahşiş yöntemini sisteme dahil etmeyi denedi. Teoriye göre, bahşiş vermeyi yeterince kolay hale getirdiğimizde güya daha fazla insan bahşiş verecekti. Diğer hizmetler, insanları kendi içeriklerinin tanıtımını yapmak ve sıralamadaki yerini yükseltmek için ödemeye yapmaya ikna etmeye çalışıyorlar. Hâlâ başka hizmetler, bir makalenin he kadar bahşiş alacağı hakkında küçük boyutlu tahmin piyasaları kurmayı denemektedirler.

Bu yaklaşımların hepsinin temelinde mikro ödemeler yatmaktadır. Bu yaklaşımlar yalnızca ödemeyi kimin yapacağı hususunda birbirinden ayrışırlar. Sözkonusu yaklaşımların hepsinin malûl olduğu sorun, mikro ödeme yapacak kişilerin taahhütlerini gerektiği gibi yerine getirmemesidir. Teşvik sistemine dayalı bir içerik üretimi arayışındaki girişimciler kimin ödeme yapması gerektiği üzerine o kadar fazla kafa yordular ki apaçık bir hakikati gözden kaçırdılar: herkes herkesin faaliyetinden fayda sağlar; öyle ki ya herkes ödeme yapmalı ya da kimse ödeme yapmamalıdır; nereden baktığınıza bağlı.

Steem mikro ödemeleri tamamen devre dışı bırakmıştır zira bir kullanıcı bir paylaşıma destekleyici nitelikte oy verdiği zaman faturayı topluluğun tümü ödemektedir. Kullanıcı bir paylaşımı destekleyici nitelikte oylasın veya oylamasın aynı miktarda para yine ödenecek, fonlar da kaynağını oy kullanan kişilerden almayacaktır.

Ekonomik bir karar vermek için gerekli olan zihinsel enerji, birçok insan için, sisteme katılmayı engelleyen bir bariyer halini alıyor.

*Bilginin yaygınlaştığı bu dijital çağda neye çevrimiçi erişip neye erişmeyeceğimize dair günlük yaşamımızda zaten birçok seçim yapmak zorunda kalıyoruz; üstelik vermek zorunda kaldığımız her bir ilave karar maruz kaldığımız belirsizliği ve kaygıyı artırıyor yalnızca. Mikro ödeme taraftarları, basitleştirilmiş bir uygulamanın mikro ödemelerin kullanışsızlığını azaltabileceğine ve kullanıcı deneyimini iyileştirebileceğine inanıyor; ne var ki bu kişilerin ileri sürdüğü sav, karar alım sürecinde çifte standart üretmekten başka bir sonuç vermiyor. Bir işlem, verilen bir kararı meşrulaştıracak kadar değerli olamaz; işlemin değeri o kadar azdır ki karar otomatik olarak verilir. ** Kullanıcıların hiç düşünmeden onaylayacağı tek işlem, onlara maliyet çıkarmayan işlemdir**; bu yüzden pozitif değere sahip herhangi bir mikro işlem, bir karar vermeyi gerektirdiği için zihinsel maliyetler yaratacaktır. Dolayısıyla, zihinsel işlem maliyetleri aslında belirli bir eşik değerinin altında artış göstermektedirler; bu da mikro ödemeleri daha da dezavantajlı kılan bir olgudur. Sözgelimi, bugünün gazetelerinin bir nüshasının 1 dolar ettiğini düşünmek kolaydır; gelgelelim okuyucular makalelerin ve sözcüklerin değeri hakkında hüküm verirken çok daha fazla güçlükle ve kaygıyla baş başa kalmaktadır. Çevrimiçi içeriklerin tümü bileşenlerine ayrıştırılsaydı ve bir mikro ödeme sistemi ile bireysel bazda değerlendirilseydi, böyle bir ikilem ancak pekiştirilmiş ve şiddetlendirilmiş olurdu.*

-Mikro ödemeler: Sürdürülebilir bir Ticaret Modeli[^20]

Steem'de mikro ödemeler içerik üreticisine yapılır; buna karşılık içerik için oy verenler ödeme yapmazlar. Bunun yerine, ödülün bedeli yeni tokenlar aracılığıyla ödenir. İsteyen herkes sisteme katılabilir, birine ödeme yapılması için oy kullanabilir ve sonra başlangıçta sahip olduğundan daha fazla parayla sistemden çıkabilir (Steem sisteminin piyasadaki değerlemesinin sabit olduğunu varsayıyoruz). Bir başka deyişle, Steem'in sunduğu mikro ödeme çözümü, yaygın şekilde kullanılan web sitelerininkine benzeyen bir kullanıcı deneyimi sunar ki bu web sitelerinde içerik moderasyonu kullanıcılar tarafından yapılmaktadır.

Üstelik Steeem, insanlara kime ödeme yapmak gerektiğini tespit etsinler diye ödeme yapar! Bu devrimci bir fikirdir.

## Değer Linklerde

Eğer içerik bünyesindeki tüm linkler kaldırılsaydı, İnternet değerinin çok büyük bir bölümünü yitirirdi. Google'a 16 milyon sonuç arasından en iyi elma turtası tarifini saptama imkanını veren şey web sayfaları arasındaki ilişkidir. Linkler olmasaydı Google yalnızca sözcüklerin hangi sıklıkla kullanıldığının bilgisine sahip olabilirdi.

Linkler birçok biçim alabilir; zaman içinde birçok farklı biçime de girmişlerdir zaten. Herhangi bir sosyal ağda herhangi bir içeriği oylayan kullanıcı, kendisiyle içerik arasında bir bağlantı oluşturur. Bu da içerik aracılığıyla müşteriyi üreticiye bağlar. Bir ağ ne kadar fazla bağlantıya sahipse sunduğu bilgi de o kadar değerlidir. Bir bilgiye değerini bahşeden, o bilginin göreli ve kasıtlı bağlantılılığıdır.

Bir sosyal ağ, bağlantıların niceliğini ve niteliğini maksimize ederek, bir içerik setinden süzülen değeri maksimize edebilir. İçerik düzenlemek pahalı ve zaman alıcıdır; bunun yanında, linkler olmaksızın bilgisayarların iş görmesi neredeyse imkansızdır. Steem, yeni içerikleri bulup tespit eden ilk kullanıcıları ödüllendirir.

Steem ağı, içerik düzenlemeyi teşvik ederek, devasa bir içerik bütününden en değerli bilgiyi süzmek için otomatik algoritmalar kullanabilmektedir.

## Kripto Para'nın Onboarding Sorununu Çözmek

Kripto parayı kullanmayı öğrenmek kolay değildir [^21]. Bitcoin'den yeni haberdar olan ve onu bir denemek isteyen bir kişi çok geçmeden para bozdurarak kayıt olması ve hesabını bir kredi kartı veya banka havalesiyle fonlaması gerektiğini öğrenir. Eğer üyelik için para ödemek ve iki çeşit kimlik belgesi arz etmek zorunda kalsaydınız Facebook kullanım oranı ne seviyede olurdu?

Steem, herkese yaptığı basit ama değerli görevlerin parasal karşılığını alabilmenin imkanını sunarak bu sorunu çözmektedir. Bu STEEM tokenlarını kapsamlı bir şekilde dağıtmayı sağlayacaktır. Bu yararlı bir şeydir zira kripto paralar ağ etkisi yaparlar (yani, kullanıcı sayısı arttıkça kripto para daha kullanışlı hale gelir; aykırı bir örnek vermek gerekirse, Satoshi Bitcoin'in %100'ünü kendisine saklamak istediğini düşünün, bu durumda Bitcoin'in hiçbir değeri kalmazdı)

## Kripto Para'nın Likidasyon Sorununu Çözmek

Kullanması zor olan ya da satması imkansız olan bir paranın düşük bir değeri olur. Eline 1 dolar değerinde Bitcoin geçen bir kişi, bu Bitcoin'i satmanın 1 dolardan daha fazlasına mal olacağını fark edecektir. Bu kişi, para bozdurarak bir hesap açmak, Müşterini Tanı onaylamasından geçmek ve kullanım harcı ödemek zorundadır. Küçük miktarda kripto para, insanların yerden almak için eğilmeye tenezzül etmeyeceği kadar düşük para üstleri gibidir.

Tacirler, kullanıcılara sahip oldukları kripto paraları çabucak maddi mal ve hizmetlere dönüştürmenin bir imkanını sunar. Tacirler, kendi hesap birimlerine sabitlenmiş bir para birimine, genellikle de dolara gereksinim duyarlar. İstikrarsız bir para birimini kabul etmek önemli muhasebe masraflarına sebep olur.

Tacirler satışlarını artıran her türlü para birimini kabul edecektir. SBD gibi sabit bir para birimine ve geniş bir kullanıcı tabanına sahip olmak, tacirlerin sisteme girişinin önündeki engelleri azaltır. Tacirlerin varlığı, kullanıcıların sistemden para bozdurmak zorunda kalmadan çıkabilmeleri için bir çıkış şeridi yaratmak yoluyla sistemi geliştirir.

İnsanların Steem platformuna katılmakla kazandıkları küçük miktardaki kripto paraları likide etmesinin bir diğer yolu da diğer insanlara *bahşiş* vermektir. Bu, küçük miktardaki para üstünü bahşiş olarak garsona bırakmak gibidir. Yeterince insan küçük bahşişler bıraktığında bu kayda değer bir miktara ulaşır. Hem siz hem de garson bahşişten yarar sağlamış olursunuz.

## Sansür

Steem, tüm dünyadaki yargı sistemlerindeki witnessler tarafından işletilen desantralize bir ağdır. Tüm kullanıcı faaliyetleri kamuya açık bir şekilde blockchain'e kaydedilir ve kamu tarafından denetlenebilir. Bu da STEEM paydaşlarınca kendisine değer atfedilmiş olan içeriği sansürleyebilecek hiçbir entitenin olmadığı anlamına gelir.

Steemit.com gibi bireysel web siteleri kendi sitelerinde içerik sansürlemesi yapabilirler; buna karşın blockchain'de yayınlanan içerik doğası gereği trafik neşreder ve tüm dünyadaki aynalar da bu içeriği erişilebilir kılmayı sürdürebilirler.

İfade özgürlüğü diğer tüm özgürlüklerin temelidir; ifade özgürlüğüne yönelik herhangi bir ihlal, oydaşmayı tesis etmenin yegane barışçıl yolunun, yani tartışmanın temelini sarsar. Özgür tartışma olmaksızın, oy verenler tamamen bilgilendirilemez; bilgilendirilmemiş oy verenler de toplum için oy kullanma hakkını kaybedenlerden daha büyük bir tehdit oluştururlar. Sansür, kamusal söylemi kısıtlanması aracılığıyla oy çalmanın bir biçimidir. Steem, ifade özgürlüğünü tesis etme ve özgür bir toplum inşa etme amaçlarına kendini adamıştır.

## Arama Motoru Optimizasyonu aracılığıyla Organik Keşfi Çözümlemek

Kripto paraların çoğu, ağı aktif olarak kullanmayan kişiler için küçük bir değer yaratır. Buna karşın Steem, içerik üretir ve kullanıcıları bu içeriği paylaşmaya teşvik eder. Bu içerik arama motorları tarafından endekslenir; en nihayetinde de çok sayıda pasif kullanıcıya değer sağlayacaktır. Arama trafiği, Steem ağı için organik reklamlar oluşturur ve ağ etkisini büyütür.

## Blockchain temelli Atıfa geçiş

İnternet, dünya üzerinde bilgi paylaşımının en kolay aracıdır. Hal böyleyken İnternet, kendi içeriğine sahip olmayı ve onları kendi adlarına atıfla paylaşıma sokmayı arzulayan içerik üreticileri için korkunç bir mekana dönüşebilir. Mevcut sosyal medya platformlarında atıf bir gecede kaybedilebilecek bir şeydir: yüklenen bir video veya resim, üreticinin izni olmaksızın kopyalanıp tekrar paylaşılabilir.

Blockchain temelli sosyal medyada ise bir üretici veya yazar, içerik kaynağının ispatını gösteren herkese açık bir kayda ve zaman damgasına gönderme yapabilir. Herhangi bir içerik yaratıcısının kendi içeriğini izin almadan veya atıf yapmadan tekrar paylaşanlara hitap etmek istemesi durumunda, blockchain temelli kayıtlar sözkonusu içeriğin belirli bir kullanıcı tarafından belirli bir tarihte paylaşıldığına dair kamuya açık delil sunarlar. Gelecekte, blockchain temelli atıf özgünlüğü dolayısıyla hükümetler tarafından tanınacak, hukuki davalarda işe yarayabilecektir ki bunlar kendi çalışmalarını denetlemek için içerik yaratıcılarına daha fazla güç bahşedecektir.

Zaman damgası hizmeti hemen hemen bütün blokchain sistemlerinde kurulabilir ki Bitcoin ağında böyle bir hizmet kurmak için birtakım çabalar zaten mevcuttur. Buna mukabil Steem, bu sahada işe yarar bir avantaja sahiptir zira içerik paylaşımcıları "birinci sınıf vatandaşlar"dır -- Steem blockchain baştan aşağı içerik paylaşma senaryosu etrafında kurulmuştur ki bu içerik üreticilerine, diğer Steem kullanıcılarıyla aynı yazım araçlarını kullanarak kendi postlarını yazma ve belirli bir zaman aralığında içeriklerini blockchain sistemine onaylatma olanağı tanır.

## Reklamları Blockchain temelli İçerik Ödülleriyle İkame etmek

İçerikten para kazanma modellerinden çoğunda, içerik üreticileri o veya bu biçimde reklamlardan azami düzeyde yararlanmaktadır. Birçok içerik üreticisi, reklamların kendi işlerinin müşteri nezdindeki değerini nasıl düşürdüğünün bilincindedir; ne var ki içerik üreticileri çoğu zaman paraya çevirme yoluyla sarf ettikleri zamanın karşılılığını almak zorundadırlar. Reklam iki ucu keskin bir bıçaktır: reklamlar sayesinde içerik üreticisi en kolay yoldan para kazanabilir. Reklamlar olmadan paraya çevirme zordur; buna karşılık üretilen içerik daha zengindir.

Paylaşımlarının Steem topluluğu tarafından tanınmasını (veya "beğenilmesini") sağlamak, Steem ile bağlantılı olan sosyal medya platformlarında paylaşım yapan içerik üreticilerinin katkılarını paraya çevirebilmeleri için yeterlidir. Blockchain temelli ödemeler bütünüyle dijital olup komisyoncu kişi barındırmazlar. Dolayısıyla blockchain temelli içerik ödülleri aracılığıyla para kazanma daha hızlı işler hale gelmeli ve reklam aracılığıyla para kazanmaya nazaran daha kullanımı daha engelsiz olmalıdır.

# Sonuç

Steem, kriptopara ve sosyal medya endüstrilerindeki güçlükleri her iki endüstrinin en iyi yönlerini bir araya getirerek irdelemek amacıyla tasarlanmış bir deneyimdir. Steem, içerik yaratıcılarına ve internet okuyucularına sosyal medya endüstrisi içinde daha önce hiç kullanılmamış yöntemlerle para kazanma fırsatları sunar. Steem dahilinde bireyler, kendi katkılarıyla doğrudan ilintili çevrimiçi gerçek ödüller kazanırlar. Bu ödüller, Steem'in pazar fiyatı keşfi ve likiditesi nedeniyle dolar değerine sahip olabilir; ellerinde Steem bulunduran insanlar ise bunu yapmayan insanlardan daha fazla kazanım gücüne sahip olabilirler.

[^1]: Reddit'in kriptoparası, Forbes, Erika Morphy, Ekim 2014 http://www.forbes.com/sites/erikamorphy/2014/10/01/reddits-cryptocurrency-could-have-many-uses/\#4e07b05332b9

[^2]: Alın teriyle oluşturulmuş sermaye, Investopedia http://www.investopedia.com/terms/s/sweatequity.asp

[^3]: Metamoderasyon, yorum moderasyonunun ikinci seviyesidir. Kullanıcılar, moderasyonu geliştirmek amacıyla moderatörlerin verdiği kararları oylamaya davet edilir. https://en.wikipedia.org/wiki/Meta-moderation\_system

[^4]: The Impossible Trinity, economic theory https://en.wikipedia.org/wiki/Impossible\_trinity

[^5]: N-Person Prisoner’s Dilemma https://cs.stanford.edu/people/eroberts/courses/soco/projects/1998-99/game-theory/npd.html

[^6]: The Story of the Crab Bucket http://guidezone.e-guiding.com/jmstory\_crabs.htm

[^7]: Zipf’s Law https://en.wikipedia.org/wiki/Zipf%27s\_law

[^8]: Clay Shirky, The Case Against Micropayments http://www.openp2p.com/pub/a/p2p/2000/12/19/micropayments.html

[^9]: reCAPTCHA, Easy on Humans, Hard on Bots https://www.google.com/recaptcha/intro/index.html

[^10]: Forbes, Tristan Louis, “How Much is a User Worth?” http://www.forbes.com/sites/tristanlouis/2013/08/31/how-much-is-a-us

[^11]: Ripple, Account Reserves https://ripple.com/build/reserves/

[^12]: Reddit Statistics, Number of Users and Comments per Second http://expandedramblings.com/index.php/reddit-stats/2/

[^13]: Martin Fowler, The LMAX Architecture http://martinfowler.com/articles/lmax.html

[^14]: Introducing Intel Optane Technology – Bringing 3D XPoint Memory to Storage and Memory Products https://newsroom.intel.com/press-kits/introducing-intel-optane-technology-bringing-3d-xpoint-memory-to-storage-and-memory-products/

[^15]: United States Money Supply, 2009 https://research.stlouisfed.org/fred2/graph/?s%5B1%5D%5Bid%5D=AMBNS

[^16]: CPI Inflation Index, United States Dollar 2008-2016 http://data.bls.gov/cgi-bin/cpicalc.pl?cost1=1&year1=2008&year2=2016

[^17]: Bitcoin Annual Inflation Rate, Bitcoin Talk Forum https://bitcointalk.org/index.php?topic=130619.0

[^18]: Reddit Valuaton, Newsweek, 2014 http://www.newsweek.com/investors-think-reddit-worth-500-million-26

[^19]: Worth of Web, March 2016 http://www.worthofweb.com/website-value/reddit.com/

[^20]: Micropayments: A Viable Business Model http://www.openp2p.com/pub/a/p2p/2000/12/19/micropayments.html

[^21]: Dailydot, Jon Southurt, April 2015 http://www.dailydot.com/opinion/bitcoin-cryptocurrency-adoption-hard